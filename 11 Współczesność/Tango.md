---
finished: true
---
#lektura 
- **Autor**: Sławomir Mrożek
- **Gatunek**: Dramat
- **Epoka**: [[Współczesność]] #epoka/współczesność 
- **Data**: 1964 r.
## Świat przedstawiony
### Czas i miejsce akcji
- **Czas**: lata 50.-60. XX w.
- **Miejsce**: Zapuszczone mieszkanie mieszczańskie
### Bohaterowie
- **Artur** - młody student, syn Stomila i Eleonory. Elegancki, ubrany w garnitur. Chce przywrócenia tradycyjnych wartości (szacunku, hierarchii, konwenansów) w domu pozbawionym jakichkolwiek norm. Próbuje to osiągnąć poprzez organizację ślubu z Alą, ale uświadamia sobie, że jest on tylko pustą formą bez idei (miłości), zatem nie ma sensu. 
  Reprezentuje młode pokolenie poszukujące sensu, w świecie, w którym pokolenie jego rodziców zniszczyło wszelkie normy i zasady. Jego bunt staje się więc absurdalny - nie ma przeciwko czemu się buntować, więc buntuje się właśnie przeciwko temu. #motyw/bunt #motyw/konflikt-pokoleń #motyw/idealizm 
  > To jest moralny przymus do niemoralności.
  
  ~ Artur do rodziców 
  Kiedy Ala wyznaje, że zdradziła go z Edkiem, Artur w rozpaczy sięga po rewolwer, by go zabić - nie zauważa jednak, że ten podkradł się do niego od tyłu. Ginie zabity przez Edka ciosem w kark. 
- **Ala** - kuzynka i narzeczona Artura.  Wyzwolona, przyzwyczajona do swobody obyczajowej. Zależy jej przede wszystkim na uwadze mężczyzn, których kokietuje. Kusi Artura obnażając się przed nim, ale odpycha go, gdy chce ją pocałować. W głębi duszy marzy o prawdziwej miłości i przyjmuje zaręczyny Artura. Kilka godzin po zaręczynach zdradza jednak Artura z Edkiem #motyw/zdrada , ostatecznie nie godzi się go poślubić, gdyż boi się, że Artur traktuje ślub jedynie jako formę dla przywrócenia norm w domu i jej nie kocha. Jest pełna sprzeczności, co może wynikać z wychowania w braku zasad, brakuje jej fundamentu do budowy własnego systemu wartości.
- **Stomil** - ojciec Artura, syn Eleonory. Niechlujny awangardowy artysta, ciągle chodzi w rozpiętej piżamie. W młodości łamał tabu, np. publicznie romansując z Eleonorą. Uważa całkowitą wolność za najwyższą wartość, akceptuje romans żony. Przeprowadza abstrakcyjne i niezrozumiałe dla nikogo poza nim eksperymenty teatralne. Reprezentuje pokolenie, które zburzyło tradycję, nie oferując nic w zamian, co stanowiło podstawę do anarchii, symbolizowanej przez Edka.
- **Eleonora** - matka Artura, żona Stomila. Jest chłodna wobec syna, rozczarowuje ją jego postawa, chciałaby, żeby został artystą. Kobieta wyzwolona, romansuje z Edkiem, czego nie ukrywa - w rzeczywistości zależy jej na mężu i jest rozżalona, że Stomil nie jest o nią zazdrosny. 
- **Eugenia** - matka Eleonory, babcia Artura. Starsza pani, nosi jaskrawą suknię w kwiaty, trampki i dżokejkę. Gardzi konwenansami, ucieka przed Arturem, który próbuje ją dyscyplinować, nakłaniając ją do zachowań odpowiednich dla jej wieku. Gra z Edkiem w karty. Ostatecznie kładzie się na katafalku, oznajmiając, że umiera. Śmieje się do samego końca, nikt nie traktuje jej poważnie, ona zaś umiera. #motyw/śmierć  
- **Eugeniusz** - brat Eugenii, wuj Artura. Starszy, zaniedbany mężczyzna. Jest konformistą, zawsze dostosowuje się do silniejszych - czy to Artura, czy to Edka. Wspiera Artura w rewolucji obyczajowej ale w obliczu niebezpieczeństwa (śmierć Artura) natychmiast podporządkowuje się Edkowi. Symbolizuje powojenną inteligencję, która zamiast sprzeciwu wybrała milczący konformizm. 
- **Edek** - kochanek Eleonory. Niechlujny, postawny i silny fizycznie. Posługuje się prostackim językiem, brak mu kultury i obycia. Symbolizuje lumpenproletariat oraz totalitaryzm. Ostatecznie przejmuje władzę w domu, pokazując, że w świecie bez zasad liczy się tylko siła fizyczna. #motyw/siła #motyw/władza 
## Problematyka
### Rodzina
Mrożek kreuje absurdalny, odwrócony model rodziny, w którym to młode pokolenie domaga się przestrzegania zasad i wartości. Rodzina jest metaforą społeczeństwa, w którym brak zasad doprowadza do dyktatury najniższych instynktów. #motyw/rodzina #motyw/społeczeństwo 
### Taniec
#motyw/taniec #motyw/siła
Po śmierci Artura Edek przejmuje władzę w domu i zmusza Eugeniusza do odtańczenia tanga, kończącego sztukę. Edek prowadzi, co symbolizuje dyktaturę siły - bierność Eugeniusza uasabia konformizm elit, niestawiających oporu władzy ludowej. 
Poprzez zakończenie dramatu sceną tańca, Mrożek nawiązuje do [zakończenia Wesela](../08%20Młoda%20Polska/Wesele#^chocholitaniec). 
### Groteska
 #motyw/groteska 
 Groteska realizowana jest w utworze poprzez odwrócenie ról pokoleniowych, które doprowadza do absurdalnych sytuacji (bunt wobec braku możliwości buntu). Postaci są przerysowane (Stomil w wiecznie rozpiętej piżamie). Scena śmierci Eugenii oraz tanga, tańczonego przez Edka i Eugeniusza, mieszają komizm z tragizmem.
