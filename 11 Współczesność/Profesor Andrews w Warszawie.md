---
finished: true
---
#lektura 
- **Autor**: Olga Tokarczuk
- **Gatunek**: Opowiadanie
- **Epoka**: [[Współczesność]] #epoka/współczesność 
- **Data**: 2001 r.
## Świat przedstawiony
### Czas i miejsce akcji
- **Czas**: grudzień 1981, początek stanu wojennego
- **Miejsce**: Warszawa
### Bohaterowie
- **Profesor Andrews** - brytyjski psycholog polskiego pochodzenia. Reprezentant *jednej ze szkół psychologicznych, bardzo ważnej, bardzo wnikliwej, mającej przed sobą przyszłość*. Przyjeżdża do Warszawy prowadzić wykłady i warsztaty psychologiczne. 
  Ufa instynktowi i intuicji, ale zawodzą go one w zderzeniu z absurdem stanu wojennego. Zachodnia logika zawodzi go w brutalnej rzeczywistości PRL. 
- **Gosia** (Gosha) - łączniczka profesora ze światem, wita go na lotnisku i zaprowadza do mieszkania. Później kontakt z nią się urywa - najprawdopodobniej aresztowana.
- **Polak** - mieszkaniec Warszawy, który pomaga Andrewsowi mimo bariery językowej. Zaprasza go do domu, częstuje domowej roboty bimbrem i próbuje wytłumaczyć, że panuje stan wojenny. Pomaga dotrzeć profesorowi do ambasady. 
## Problematyka
### Język
#motyw/język 
Profesor nie zna polskiego, co sprawia, że po zniknięciu Gosi oraz wyłączeniu telefonów nie jest w stanie z nikim się porozumieć. Czuje się bezradny jak dziecko, całe jego wykształcenie i wiedza psychologiczna - wytwory rozwiniętego społeczeństwa - okazują się bezużyteczne w tak prymitywnej sytuacji. Brak znajomości języka odbiera mu godność, trafia do baru i zażenowany musi na migi prosić o jedzenie. 
Bariera językowa uniemożliwia mu nie tylko prostą komunikację, ale i zrozumienie kontekstu społeczno-politycznego, w jakim się znalazł. 
### Symbolika
- **Wrona** - śni się profesorowi przed wyjazdem, w symbolice jego szkoły psychologicznej stanowiła dobry omen. #motyw/oniryzm W kulturach europejskich nierozerwalnie łączy się ze śmiercią i wojną. Ponadto stanowi nawiązanie do **WRON** - Wojskowej Rady Odrodzenia Narodowego, nielegalnego wojskowego organu, który przejął władzę w stanie wojennym. 
- **Karp** - symbol nadziei, życia. Optymistyczny koniec opowiadania:
  > Co profesor mógł mu powiedzieć na pożegnanie? Chwilę ustawiał nieposłuszny, pijany język, a potem wyszeptał niepewnie: „Ziwo czi na miescu?". Polak spojrzał na niego zdziwiony. „Żywą", odpowiedział.
### Miasto
#motyw/miasto #motyw/labirynt 
Warszawa wita Andrewsa ciepło - miła kolacja z Gosią i jej narzeczonym. Zimowe miasto jest pogrążone w szarości i brzydocie. Poza powierzchowną brzydotą, stanowi pułapkę bez wyjścia. Dla nieznającego języka profesora stanowi labirynt - gubi się pomiędzy szarymi blokami nie umiejąc wrócić do domu. W pewnym momencie zdaje się na przeczucie i wsiada do autobusu, ale to od razu go zawodzi - pojazd skręca w niespodziewaną stronę, Andrewsa ogarnia panika (przecież nie kupił biletu). 
Miasto jest przestrzenią wrogą bohaterowi, symbolizuje rzeczywistość PRL, której Andrews nie rozumie i w której zawodzi go całe doświadczenie życiowe.