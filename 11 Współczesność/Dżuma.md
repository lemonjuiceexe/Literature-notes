---
finished: true
---
#lektura 
- **Autor**: Albert Camus
- **Gatunek**: Powieść
- **Epoka**: [[Współczesność]] #epoka/współczesność 
- **Data**: 1947 r.
## Świat przedstawiony
### Czas i miejsce akcji
- **Czas**: 194… r.
- **Miejsce**: Oran, Algieria - francuska kolonia (duże miasto)
### Bohaterowie
- **Bernard Rieux** \[Bernar Riju] - lekarz, ateista. Walczy z dżumą, bo czuje, że tak trzeba. Nie uważa się za bohatera, po prostu wykonuje swoje obowiązki. Nie szuka metafizycznego sensu w zarazie, walka z nią to akt buntu przeciwko absurdowi świata. #motyw/bunt 
  Przyjaźni się z Tarrou, łączy ich wspólnota wartości. Tarrou nazywa go *świętym bez Boga* - doktor w czasie epidemii prawie nie śpi i mało je, cały swój czas i energię poświęcając pomocy innym #motyw/przyjaźń #motyw/altruizm #motyw/poświęcenie 
  Przeżywa epidemię, ale traci Tarrou oraz żonę, zmarłą w sanatorium.
  > Nie mam upodobania do bohaterstwa i świętości. Obchodzi mnie tylko to, żeby być człowiekiem #cytat 
  
  ~ Bernard Rieux
- **Jean Tarrou** \[Żą Taru]- urodzony w zamożnej rodzinie, jego ojciec był prokuratorem. Tarrou wstrząsnęła postawa ojca, który przykładał rękę do egzekucji skazańców, uciekł więc z domu. Niejasno opowiada o swojej działalności politycznej, w której również miał swój udział w śmierci ludzi *dla wyższego dobra* - potem zrozumiał, że cel nie uświęca środków. Idealista, wierzy, że należy robić wszystko, aby nie uczestniczyć w złu - nawet mimowolnie. 
  Angażuje się w walkę z zarazą, mimo że jest przyjezdny w mieście i nie jest z nim związany. Organizuje formacje sanitarne. Ostatecznie umiera na dżumę.
  > (...) nie zgodzę się nigdy ani na jedną rację, ani na jedną, słyszy pan, usprawiedliwiającą tę ohydną rzeźnię. #cytat
  
  > należy zrobić wszystko, żeby nie być zadżumionym #cytat
  
  > Dlatego też ta epidemia niczego mnie nie uczy prócz tego, że trzeba z nią walczyć po stronie pana. Wiem na pewno (tak, wiem wszystko o życiu, jak pan widzi), że każdy nosi w sobie dżumę, nikt bowiem, nie, nikt na świecie nie jest od niej wolny. I trzeba czuwać nad sobą nieustannie, żeby w chwili roztargnienia nie tchnąć dżumy w twarz drugiego człowieka i żeby go nie zakazić.  #cytat 

  > — Krótko mówiąc — powiedział Tarrou z prostotą — chciałbym wiedzieć, jak stać się świętym; tylko to mnie interesuje. 
  >   — Ale pan nie wierzy w Boga. 
  >   — Właśnie. Znam dziś tylko jedno konkretne zagadnienie: czy można być świętym bez Boga.
  
  ~ Jean Tarrou
- **Joseph Grand** \[Żozef Grą] - urzędnik merostwa, skromny i nieporadny. Nigdy nie umie znaleźć słów, co rujnuje mu karierę (nie umie upomnieć się o obiecany awans). Od miesięcy pracuje nad powieścią, ale ciągle nie może zdecydować się na formę pierwszego zdania. Jest wzorowym obywatelem, porządnym i szczerym człowiekiem. Pracuje w formacjach sanitarnych jako sekretarz. Zapada na dżumę, ale jest jednym z pierwszych pacjentów, którzy zdrowieją dzięki serum Castela.
- **Raymond Rambert** \[Rejmą Rąber] - dziennikarz, przyjechał do Oranu aby napisać reportaż, nie czuje się więc z nim związany, uważa, że epidemia nie jest jego sprawą. Podejmuje próby opuszczenia miasta, drogą formalną a później nielegalną, kontaktując się z przemytnikami. Uważa całą sytuację za nieporozumienie, chce dołączyć do swojej partnerki poza miastem. Oskarża wszystkich o brak zrozumienia.
  Zdanie zmienia w momencie, gdy dowiaduje się, że Rieux też ma żonę poza miastem. Postawa doktora, poświęcającego się mimo osobistej tragedii, inspiruje przemianę Ramberta, który decyduje się zostać i pomagać w formacjach sanitarnych. Przeżywa epidemię i z powrotem łączy z ukochaną. #motyw/przemiana 
  > Zawsze myślałem, że jestem obcy w tym mieście i że nie mam tu z wami nic wspólnego. Ale teraz, kiedy zobaczyłem to, co zobaczyłem, wiem, że jestem stąd, czy chcę tego, czy niej chcę. Ta sprawa dotyczy nas wszystkich. #cytat 
  
  ~ Rambert
- **Cottard** \[Kotar] - popełnił przestępstwo, za które grozi mu aresztowanie. Próbował się powiesić, ratuje go Grand. Epidemia staje się dla niego szansą na nowe życie, odwleczeniem kary. Zaczyna żyć pełnią życia, wcześniej samotnik, teraz nawiązuje kontakty z innymi, handluje kontrabandą. Jest jedyną osobą, której dżuma przynosi pewien rodzaj ulgi - w końcu nie jest sam ze swoim strachem. Nie chciał walczyć z epidemią, która była mu na rękę. Po końcu epidemii nie umie poradzić sobie z powrotem do normalnej rzeczywistości. Barykaduje się w mieszkaniu i zaczyna strzelać do przechodniów, zostaje aresztowany przez policję.
  Cottard stanowi antytezę buntownika - zamiast walczyć z absurdem, podporządkowuje się mu. 
- **Ojciec Paneloux** \[Panelu] - jezuita. Początkowo wierzy, że dżuma to kara boska za grzechy, tak przedstawia ją w swoim pierwszym kazaniu. Przemiana następuje po obserwacji agonii syna sędziego Othona (Filipa), która nie jest w ten sposób wytłumaczalna. #motyw/teodycea #motyw/bóg #motyw/dziecko Wstępuje do formacji sanitarnych. W drugim kazaniu zamiast *wy* mówi o mieszkańcach *my*, uznaje epidemię za próbę wiary, twierdzi, że cierpienie należy zaakceptować, a wręcz go chcieć, skoro Bóg go chce. #motyw/przemiana 
  Umiera z krucyfiksem w ręku, a Rieux ma wątpliwości co do przyczyny zgonu. Możliwe, że powód śmierci ma charakter psychiczny i jest związany z dylematem światopoglądowym. #motyw/śmierć Jest to zgodne z filozofią absurdu Camusa, wg której możliwe postawy wobec absurdu to bunt, przyjęcie religii lub wyższego sensu albo samobójstwo.
- **Sędzia Othon** \[Otą]  - zawsze bardzo formalny, również wobec rodziny. Po śmierci syna zaciąga się do formacji sanitarnych. 
## Problematyka
*Dżuma* jest powieścią paraboliczną. Pod pretekstem historii epidemii opisuje uniwersalne prawdy o ludzkich zachowaniach. Choroba symbolizuje zło - można ją odczytywać jako wojnę, totalitaryzm, ludzką obojętność lub absurd istnienia. #motyw/choroba #motyw/zło #motyw/cierpienie 
> Bakcyl dżumy nigdy nie umiera #cytat 

~ Bernard Rieux

Motto powieści:
> Jest rzeczą równie rozsądną ukazać jakiś rodzaj uwięzienia przez inny, jak ukazać coś, co istnieje rzeczywiście, przez coś innego, co nie istnieje #cytat 

~ Daniel Defoe

Powieść ma formę kroniki, pisanej przez, jak się na końcu okazuje, przez Bernarda Rieux, który umieszcza również wstawki z notatek Jeana Tarrou. 
### Bunt
#motyw/bunt #motyw/idealizm #motyw/zło 
Bunt jest, wg Camusa, fundamentalną postawą etyczną wobec absurdu. Nawet jeśli nie ma on szans na powodzenie, to można pozwolić na zło, zawsze należy się mu przeciwstawiać.
> — Tak — potwierdził Tarrou — rozumiem. Ale pańskie zwycięstwa zawsze będą tymczasowe, tylko tyle. 
> Rieux jakby się zasępił. 
> — Zawsze, wiem o tym! Ale to nie powód, żeby zaniechać walki.
> — Nie, to nie powód. (…) #cytat 
### Bóg i wiara
> Skoro jednak śmierć ustanawia porządek świata, może lepiej jest dla Boga, że nie wierzy się w niego i walczy ze wszystkich sił ze śmiercią, nie wznosząc oczu ku temu niebu, gdzie on milczy.

~ Bernard Rieux

Rieux stanowi przeciwwagę dla Paneloux. Jako ateista odrzuca religijne tłumaczenie epidemii. Jego heroizm wynika zaś z humanizmu, nie z wiary. Nie może zgodzić się na istnienie Boga w świecie, w którym istnieje taki ogrom niezawinionego cierpienia. 
Również Tarrou chce wiedzieć, czy można być *świętym bez Boga* - próbuje, poprzez bunt przeciwko absurdowi, prowadzić dobre, etyczne życie. 