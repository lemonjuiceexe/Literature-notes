---
finished: true
---
#lektura 
- **Autor**: Michaił Bułhakow
- **Gatunek**: Powieść fantastyczna
- **Epoka**: [[Dwudziestolecie międzywojenne]] #epoka/dwudziestolecie 
- **Data**: 1928 - 1940, wydana 1968

Powieść fantastyczna z elementami satyry politycznej, obyczajowej.
## Świat przedstawiony
### Czas i miejsce akcji
- **Czas**: lata 30./33 n.e.
- **Miejsce**: Moskwa, Jeruszalaim

W powieści współistnieją trzy czasoprzestrzenie
- moskiewska - groteskowo-satyryczny obraz Moskwy lat 20. i 30.
- fantastyczno-magiczna - Woland i jego świta
- jerozolimska - zeświecczona historia biblijna o Jeszui i Piłacie
## Problematyka
**Motto** (bardzo ważne):
> „...Więc kimże w końcu jesteś?
\- Jam częścią tej siły, która wiecznie zła pragnąc, wiecznie czyni dobro."

~ Faust, J. W. Goethe

Bułhakow używa konwencji fantastycznej by napisać satyrę na system komunistyczny, ponieważ nie można było pisać takich rzeczy wprost. 
### Woland i jego świta
- Woland
- Kot Behemot
- Asasello
- Korowiow
- Hella
#motyw/fantastyka #motyw/diabeł
Woland przybył do Moskwy na bal, a trafił do piekła stalinowskiej rzeczywistości. Świta psoci, robiąc kawały. Tak naprawdę rozróby świty Wolanda symbolizują radziecką rzeczywistość:
- Ludzie znikali (np. wysłanie Lichodiejewa do Jałty symbolizuje zesłania, znikanie niewygodnych dla reżimu ludzi)
- U niewygodnego prezesa spółdzielni znajduje się obca waluta, co doprowadza do jego aresztowania
- Wysyłanie ludzi do szpitala psychiatrycznego
Czyli działania diabła są metaforą i krytykują absurd radzieckiej codzienności. Piętnują cechy totalitarnego reżimu:
- chamstwo
- bezwględność
- zniknięcia ludzi
- donosicielstwo
- zapieczętowane mieszkanie
Komunałka - sposób mieszkania w ZSRR. Mieszkanie w kilka rodzin w kilkupokojowych mieszkaniach, ze względu na ograniczenie dozwolonego metrażu na osobę. Prowokowało to donosicielstwo - każdy chciał się pozbyć współlokatorów.

Sam Woland jest ludzki, niebudzący strachu i właściwie sympatyczny. Nie da się powiedzieć jak wygląda - każdy opisuje go inaczej, wymyka się definicjom i obserwacjom, łamie wszelkie bariery czasoprzestrzenne. Jest *spiritus movens* - duchem sprawczym akcji. Diabeł tragiczny - buntownik, *non serviam* - nie będę służył, przypomina faustowskiego Mefistofelesa. 

Ciężki absurd - **diabeł jest bardziej ludzki od radzieckiego systemu.** 
**Świta Wolanda nie sprowadza do Moskwy zła, tylko wyciągają z mieszkańców Moskwy to, co w nich złe - demaskują zło, a nie je czynią.** #motyw/zło
### Wątek jerozolimski
Jeszua Ha-Nocri to człowiek dobry i szlachetny, którego świat zniszczy. Jeszua jest zupełnie ludzki, nie zawsze radzi sobie z życiem. Piłat odbiera go jako człowieka naiwnego - Jeszua uważa, że wszyscy ludzi są dobrzy, nawet nazywa prokuratora dobrym człowiekiem. 
Piłat nie chce skazywać Jeszui, ale jest konformistą - działa w ramach systemu i nie uważa, że nie może sobie pozwolić na darowanie mu życia, boi się. Popełnia **grzech zaniechania** - nie ratuje Jeszui chociaż mógłby, nie reaguje na zło. 
Mistrz jest podobno do Jeszui - broni prawdy, prostolinijny, dobry, szlachetny. Piłat z kolei symbolicznie reprezentuje *homo sovieticus* - boi się przeciwstawić niesprawiedliwości ze względu na potencjalne konsekwencje.
**Kompozycja szkatułkowa uwydatnia uniwersalność praw moralnych** - w sensie etycznym następuje analogia między Piłatem a mieszkańcami ZSRR, między Jeszuą a Mistrzem. 

*Homo sovieticus* - wprowadzone przez Aleksandra Zinowjewa. Termin opisujący członka zdemoralizowanego społeczeństwa komunistycznego:
- oportunista
- wyzbywa się dążeń i pragnień, podporządkowuje życie kolektywowi
- uniżoność wobec silniejszych, odreagowuje na słabszych
#motyw/społeczeństwo

### Wątek Mistrza i Małgorzaty
Mistrz to alter-ego Bułhakowa. Jest szykanowany przez system komunistyczny. Bułhakow przedstawił w powieści swoich krytyków jako krytyków Mistrza (jak Dante). Mistrz Przeszedł przez trzy fazy krytyki reakcji na krytykę: #motyw/poeta 
1. Śmiał się z niej
2. Był nią zdumiony
3. Popadł w stany lękowe

Miłość Mistrza i Małgorzaty jest uczuciem od pierwszego wejrzenia, spotykają się przypadkiem na ulicy, choć jest to pewnie skutkiem działania przeznaczenia. To spotkanie zmieniło całe ich życie. #motyw/miłość 

Małgorzata jest królową balu, zawiera pakt z diabłem żeby odzyskać Mistrza. Wychodzi bez uszczerbku z relacji z diabłem właśnie dzięki miłości do Mistrza, to ona jest uzasadnieniem wszystkich jej działań - intencje Małgorzaty są czyste, nie robi nic dla siebie. Szlachetna i zdeterminowana kobieta. 
Na bal przychodzą sami grzesznicy i potępieńcy, wita ich Małgorzata. Najważniejsza jest Frieda, która udusiła dziecko, bo nie mogła go utrzymać #motyw/matka #motyw/dziecko #motyw/morderstwo #motyw/wina-i-kara (ponowne nawiązanie do Fausta - do Małgorzaty). Małgorzata współczuje jej wiecznego potępienia, dostrzega, że potępiony powinien być ojciec dziecka i, w ramach jednej rzeczy, o jaką mogła prosić Wolanda, daruje jej przebaczenie. Naraża w ten sposób na poświęcenie swoje uczucie do Mistrza. #motyw/przebaczenie  Woland to szanuje i pozwala jej oprócz tego wybrać kolejne życzenie - Mistrza. Przedłożyła cudze dobro nad własne. #motyw/altruizm 
Mistrz i Małgorzata zostają otruci przez Asasella i żyją sobie razem wesoło po śmierci - miłość silniejsza niż śmierć. #motyw/śmierć
### Iwan Bezdomny
#motyw/poeta
Iwan Bezdomny jest był poetą tworzącym literaturę zgodną z linią partii, np. promując ateizm. Spotkanie z Wolandem i jego świtą przyprawiło go o obłęd, przez co trafił do kliniki psychiatrycznej. #motyw/szaleństwo Tam dokonała się jego wewnętrzna przemiana - zrozumiał, że jego dotychczasowa twórczość nie rodziła się z serca, a więc była bezwartościowa. #motyw/przemiana Zrezygnował więc z pisania.