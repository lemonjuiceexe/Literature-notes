---
finished: true
---
#lektura 
- **Autor**: Witold Gombrowicz
- **Gatunek**: Powieść
- **Epoka**: [[Dwudziestolecie międzywojenne]] #epoka/dwudziestolecie 
- **Data**: 1937 r.

## Świat przedstawiony
### Czas i miejsce akcji
- **Czas akcji**: nieokreślony, raczej lata 30-te
- **Miejsce akcji**: Warszawa, Bolimowo
### Bohaterowie
- **Józio Kowalski** - główny bohater, 30-letni początkujący literat, cofnięty przez Pimkę do wieku gimnazjalnego. Jego próby ucieczki od narzucanych mu Form (ucznia, kochanka) kończą się uwikłaniem w nowe Formy. Jego wędrówka nawiązuje do [Boskiej komedii](../02%20Średniowiecze/Boska%20komedia).
- **Syfon Pylaszczkiewicz** - uczeń idealista, broni czystości i niewinności - przywódca stronnictwa chłopiąt. Po wygranym pojedynku na miny z Miętusem zostaje przez niego zgwałcony przez uszy, czyli uświadomiony, i ostatecznie wiesza się na wieszaku.
- **Miętus** - buntuje się przeciw niewinności, głosi kult prostactwa. Potajemnie marzy o brataniu się z parobkiem, w którym upatruje kogoś autentycznego, bez żadnej gęby. Ostatecznie bratał się z Walkiem - nakłonił parobka do bicia go po twarzy.
- **Profesor Pimko** - nauczyciel upupiający uczniów, wtłaczający ich w szkolne schematy. To on upupia Józia i cofa go do gimnazjum. Krytyka systemu edukacji.
- **Rodzina Młodziaków** - pensjonarka Zuta i jej rodzice. Rodzina, która jest absurdalnie nowoczesna - nakłania córkę do rozwiązłości aby emanować tolerancją. Jest to krytyka mieszczańskiego liberalizmu, równie schematycznego, co tradycjonalizm. #motyw/rodzina
- **Kopyrda** - uczeń, pozornie niezależny i zdystansowany - nie angażuje się w konflikt między chłopiętami a chłopakami. Scena nocnej wizyty u Zuty demaskuje go - przyłapany przez rodziców Zuty reaguje instynktownie, gryząc inżyniera Młodziaka, co dowodzi, że jego nowoczesność jest tylko kolejną Formą.
- **Parobek Walek** - parobek z Bolimowa, całkowicie naturalny. Miał chłopską gębę, bez żadnej sztucznej miny. Bratał się z Miętusem. Ostatecznie wciągnięty przez Miętusa w rewolucję społeczną uderza wuja Konstantego, przyjmując buntowniczą gębę.
- **Wuj Konstanty** - patriarcha Bolimowa. Przemocowy wobec służby, czas spędza na jedzeniu i spacerach.
- **Zygmunt Hurlecki** - młodsze pokolenie szlachty. Zdegenerowany, uważa się za lepszego przez wzgląd na urodzenie. 

## Problematyka
Jest to powieść paraboliczna - fabuła służy jedynie przekazaniu pewnych idei i nie jest istotna jako taka. 
Jest to również powieść awangardowa - zrywa z kanonem powieści klasycystycznej. Fabuła pozornie jest realistyczna, ale tak naprawdę jest surrealistyczna. Wydarzenia są nielogiczne i absurdalne, brakuje ciągów przyczynowo-skutkowych. Całość balansuje pomiędzy snem a jawą. #motyw/oniryzm 
### Forma - maska, gęba
Gombrowiczowska Forma jest jednym z głównych zagadnień poruszanych w powieści. Autor ukazuje, że Forma otacza i ogranicza każdego człowieka. Społecznie narzucone normy i konwencje tłumią autentyczność jednostki i wymuszają pewne zachowania. Przed Formą nie da się uciec, gdyż brak Formy również byłby Formą. 
> Nie ma ucieczki przed gębą, jak tylko w inną gębę

Przykładem jest Miętus, który myślał, że propagując prostactwo buntuje się przeciwko upupiającemu schematowi narzuconemu przez Pimkę. W ten sposób stworzył jednak nowy schemat, czyli wpadł w nową Formę.
W tym sensie utwór jest również satyrą na relacje międzyludzkie, z natury skrzywione przez narzucone Formy, a przez to sztuczne.
### Pupa i łydka
#motyw/dziecko 
Pupa to forma udziecinnienia (upupianie) i infantylizacji, symbolizuje dziecięcą niesamodzielność. Można odbierać więc upupianie jako społeczny mechanizm narzucania pewnych Form, odbierający jednostkom podmiotowość. W tym sensie powieść staje się satyrą na społeczne mechanizmy kontroli, traktujące ludzi jak dzieci.

Łydka symbolizuje kult młodości, sprawność, atrakcyjność fizyczną i wyzwolenie seksualne. Symbolizuje zmianę obyczajowości - w latach 30. łydka była częścią ciała dopiero co uwolnioną spod długich sukien, symbolem emancypacji.
W świecie Młodziaków łydka staje się symbolem powierzchowności i życia na pokaz, kolejną Formą, nie zaś wyrazem autentyczności. 
### Groteska
#motyw/groteska 
Groteska w *Ferdydurke* realizowana jest przede wszystkim poprzez 
- deformację rzeczywistości - brakuje logiki i ciągów przyczynowo-skutkowych 
- karykaturalne postacie
- absurdalne wydarzenia (pojedynek na miny, szczekający chłopi)
- język (szkolna łacina - *novus kolegus*)
- połączenie komizmu i tragizmu (np. Syfon wieszający się na wieszaku)
Zastosowanie groteski ma na celu ukazanie absurdalności społeczeństwa i zasad na jakich opiera się jego funkcjonowanie. 
### Motyw dworku
Dworek w Bolimowie, należący do rodziny Hurleckich, jest parodią [Soplicowa](../06%20Romantyzm/Pan%20Tadeusz). Gombrowicz dekonstruuje mit ziemiaństwa. 
Hurleccy są gościnni, ale ich zachowania są puste i schematyczne. Rozmowy ograniczają się do grzeczności, codzienność wypełniają rozrywki (obżeranie się, spacery i gra w karty). W przeciwieństwie do Soplicowa, gdzie szanowano służbę, w Bolimowie parobkowie często są bici. 

### Cytaty
> Gdyż nie ma ucieczki przed gębą, jak tylko w inną gębę, a przed człowiekiem schronić się można jedynie w objęcia innego człowieka. Przed pupą zaś w ogóle nie ma ucieczki. #cytat 