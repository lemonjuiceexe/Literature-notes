---
finished: true
---
#lektura 
- **Autor**: Stefan Żeromski
- **Gatunek**: powieść
- **Epoka**: [[Dwudziestolecie międzywojenne]] #epoka/dwudziestolecie 
- **Data**: 1924 r.

## Świat przedstawiony
### Czas i miejsce akcji
- **Czas**: 1914-1924 r.
- **Miejsce akcji**: Baku (Rosja, później ZSRR, dziś Azerbejdżan); Warszawa; Nawłoć - posiadłość szlachecka
### Bohaterowie
- **Cezary Baryka** - główny bohater powieści. Bohater dynamiczny, przechodzący zmiany w czasie trwania akcji. 
- **Seweryn Baryka** - ojciec Cezarego, urzędnik carski. W trakcie I wojny światowej powołany do wojska, ginie bez wieści. Syn odnajduje go przypadkiem w Baku po rzezi Ormian i razem podróżują do Polski, ale Seweryn nie przeżywa podróży. To on opowiada Cezaremu o szklanych domach.
- **Jadwiga Baryka** - matka Cezarego. Podporządkowała się woli rodziny wychodząc za Seweryna mimo miłości do Gajowca. Kocha syna, mimo tego że związał się z bolszewikami. Samodzielnie, w tajemnicy przed Cezarym, organizowała dla nich jedzenie oraz chroniła resztki majątku, co odbiło się na jej zdrowiu (musiała np. chodzić wiele kilometrów po zboże). Zmarła po skierowaniu do przymusowej pracy. Była postacią cichą ale silną i zdolną do poświęcenia. #motyw/matka #motyw/rodzina
- **Szymon Gajowiec** - urzędnik państwowy. W młodości zakochany z wzajemnością w matce Cezarego. Jedna z niewielu bliskich Cezaremu osób w Polsce, pomaga mu, dając mu pracę. Zwolennik ewolucji i reform, zaangażowany w budowanie młodego państwa polskiego. #motyw/patriotyzm 
- **Hipolit Wielosławski** - przyjaciel Cezarego z frontu wojny polsko-bolszewickiej. Cezary uratował mu życie, wynosząc poranionego Hipolita na ramionach z lasu. Wywodzi się z zamożnej, magnackiej rodziny. Był typowym młodym szlachcicem, dobrze odnajdował się w tym środowisku, lubił biesiady i zabawy. Nie zgadzał się ze światopoglądem Cezarego, nie zwracał uwagi na los podległych mu chłopów i służby. #motyw/przyjaźń
- **Karolina Szarłatowiczówna** - kuzynka Hipolita, mieszka u Wielosławskich, ponieważ bolszewicy skonfiskowali majątek jej rodziny na Ukrainie, a jej rodzice nie żyją. Pracuje na swoje utrzymanie, zajmując się zwierzętami. Zakochuje się w Cezarym, który, choć początkowo nią zafascynowany sam zainicjował pocałunek, ostatecznie traktuje ją instrumentalnie, porzucając ją dla romansu z Laurą. #motyw/miłość #motyw/zdrada 
  Jej postać kontrastuje z Laurą. Symbolizuje raczej czystość i autentyczność, w odróżnieniu od Laury, uosabiającej zmysłowość i manipulację. Los Karoliny jest tragiczny - wpierw sponiewierana przez historię, później wykorzystana przez Cezarego ostatecznie zostaje otruta *rzekomo* przez Wandę. Jej śmierć spotyka się z obojętną reakcją Cezarego. #motyw/tragizm
- **Wanda Okszyńska** - młoda dziewczyna mieszkająca w Nawłoci, mimo braku talentu do nauki świetnie gra na fortepianie, co jest jej obsesją. Uznawana za dziwaczkę. Zakochuje się w Cezarym po tym jak zagrał z nią na fortepianie, uczucie jest właściwie chorobliwą fascynacją. Cezary nie zwraca na dziewczynę większej uwagi. Po podejrzeniu jego pocałunku z Karoliną *rzekomo* otruwa Karolinę. #motyw/miłość #motyw/zazdrość #motyw/morderstwo
- **Laura Kościeniecka** - arystokratka, wdowa mieszkająca w majątku nieopodal Nawłoci. Jest piękną, dojrzałą i niezależną kobietą. Traktuje swoje narzeczeństwo z Władysławem Barwickim jako związek z rozsądku i zabezpieczenie finansowe. Romansuje z Cezarym, przyłapana ratuje narzeczeństwo, przekonując Barwickiego, że Cezary ją napastuje. #motyw/miłość #motyw/zdrada Wściekły i upokorzony Baryka zrywa relacje z nią z dumy - nie mógł się pogodzić z takim traktowaniem, mimo że była to jedynie gra aktorska Laury, konieczna do ocalenia jej związku.
- **Antoni Lulek** - kolega Cezarego ze studiów, komunistyczny fanatyk o odrażającej aparycji. Dostrzegając w Baryce podatny grunt, próbuje przekonać go do komunizmu. Stanowi karykaturę rewolucjonisty - oderwanego od realiów (nigdy nie brał udziału w wojnie ani rewolucji, całą wiedzę czerpie ze źródeł pisanych), lecz niebezpiecznego retorycznie. Jest w sporze światopoglądowym z Cezarym - doświadczenia głównego bohatera z Baku i Moskwy przeczą komunistycznemu idealizmowi. 

## Problematyka
### Znaczenie tytułu
Przedwiośnie to okres przejściowy między zimą i wiosną, kiedy mimo niskich temperatur i śniegu pojawiają się pierwsze oznaki powrotu do życia.
- W odniesieniu do Cezarego, przedwiośnie oznacza okres dojrzewania i formowania bohatera. Jest to czas pierwszej miłości, kształtowania poglądów i definiowania swojej tożsamości.
- W odniesieniu do sytuacji politycznej, przedwiośnie jest metaforą czasu po zaborach (zimie) ale przed uformowaniem się młodego państwa (wiosną). Jest to czas pełen nadziei na odrodzenie Polski ale i stojących przed nią wyzwań i zagrożeń - tak samo, jak na odradzającą się przyrodę czyhają przymrozki. 

### Powieść polityczna - wizje Polski
W Przedwiośniu ścierają się dwie różne wizje odbudowy Polski:
- **Ewolucja** Szymona Gajowca - stopniowe reformy, oparte na stabilizacji gospodarczej, wprowadzeniu polskiego złotego, rozwoju edukacji i budowie instytucji państwowych. Gajowiec wierzy w nowoczesną Polskę, opartą na sprawiedliwości społecznej, bez przemocy. Jego poglądy przypominają pozytywistyczne [hasła pracy organicznej i u podstaw](../07%20Pozytywizm/Pozytywizm). 
- **Rewolucja** Antoniego Lulka - komunistyczna rewolucja, obalenie porządku społecznego, zniesienie nierówności społecznych, nacjonalizacja przemysłu i ziemi, dyktatura proletariatu. Cezary pozostaje w sporze z tymi poglądami, sprzecznymi z jego tragicznymi doświadczeniami rewolucji bolszewickiej.

W powieści przedstawiona jest też utopijna wizja **szklanych domów**, o której Seweryn Baryka opowiada synowi. Jest to wyidealizowana opowieść o Polsce w której panują powszechna równość, sprawiedliwość i dobre warunki życiowe.
### Powieść inicjacyjna - dojrzewanie Cezarego Baryki
Przedwiośnie jest historią przemianie i dojrzewaniu Cezarego, które można podzielić na kilka etapów
- **Dzieciństwo w Baku** - było szczęśliwe i beztroskie. Dorastał w dostatku. Powołanie ojca do wojska wywołuje kryzys wychowawczy, Cezary zaczyna się buntować i sprawiać problemy, ku bezradności samotnej matki.
- **Rewolucja bolszewicka** - z początku Cezary odnajduje w komunizmie swoje poglądy, porzuca szkołę i entuzjastycznie uczestniczy w wiecach. Ślepy na cierpienie matki wyrządza krzywdę własnej rodzinie, wydając majątek. Dopiero śmierć matki oraz rzeź Ormian otwierają mu oczy na okropieństwa rewolucji.
- **Podróż do Polski** - Cezary rozczarowuje się prawdziwym obrazem Polski, sprzecznym z opowieściami ojca o szklanych domach. Trafia do kraju wyniszczonego, pełnego nierówności. Zaciąga się do wojska - nie chce być biernym obserwatorem wydarzeń oraz fascynuje go entuzjazm Polaków w obronie ojczyzny.
- **Nawłoć** - pierwsze doświadczenia miłosne obnażają niedojrzałość emocjonalną Cezarego, który instrumentalnie traktuje Karolinę oraz zachowuje się biernie wobec Wandy. Pobyt na wsi jest też dla niego okazją do obserwacji nierówności społecznych - kontrast warunków życia arystokracji i chłopów budzi w nim sprzeciw.
- **Warszawa** - Cezary formuje swoje poglądy polityczne, nie odnajdując się w pełni ani w szkole reform Gajowca, ani w komunistycznej rewolucji Lulka. Finałowa scena - marsz na Belweder, w którym Cezary odłącza się od tłumu robotników - symbolizuje jego indywidualizm. Bohater pozostaje w fazie przejściowej, między rewolucją a reformą - metafora przedwiośnia.
### Obraz ziemiaństwa
Żeromski krytykuje ziemiaństwo, przedstawiając je jako warstwę społeczną oderwaną od rzeczywistości, osadzoną w przeszłości oraz pełną marazmu i obojętną na nierówności społeczne.
Mieszkańcy dworku spędzają czas na próżnych rozrywkach, traktując służbę z feudalną wyższością. Podczas gdy dwór pławi się w luksusie, mieszkańcy wsi Chłodek przymierają głodem. #motyw/społeczeństwo
Dworek w Nawłoci nawiązuje do [Soplicowa](../06%20Romantyzm/Pan%20Tadeusz), stanowiąc jego antytezę. Arystokracja pielęgnuje obyczaje, ale są one puste, nie służą budowaniu wspólnoty. Podczas gdy dwór Sopliców stanowił postępowy ośrodek patriotyzmu, Nawłoć jest zacofana i ignoruje zagrożenia oraz nierówności społeczne.
Żeromski piętnuje arystokrację jako warstwę niezdolną do przewodzenia narodowi.