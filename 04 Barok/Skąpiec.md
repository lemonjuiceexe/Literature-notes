---
finished: true
---
#lektura 
- **Autor**: Molier
- **Gatunek**: komedia prozatorska, dramat
- **Epoka**: [[Barok]] #epoka/barok
- **Data**: II połowa XVII w. (1668 r.)

## Komizm
**Komizm charakteru** (postaci) - komizm oparty o przedstawiany typ postaci i wyolbrzymienie jej cech charakteru - **skąpstwo Harpagona**. Postać wkomponowana jest w sytuacje podkreślające komizm jej osobowości. Odnosi się do cech postaci.

**Komizm sytuacyjny** - komizm oparty o uwikłanie bohaterów w sytuacje wymuszające na nich komiczne zachowania - np. interakcje Harpagona ze Strzałką. Odnosi się do zabawnych sytuacji.

**Komizm słowny** - komizm oparty na grach słów, żartach słownych.

## Świat przedstawiony
„Rzecz dzieje się w Paryżu, w domu Harpagona"
### Bohaterowie
- **Harpagon** - tytułowy skąpiec. Około sześćdziesięcioletni, ojciec Elizy i Kleanta.
- **Eliza** - córka Harpagona. Zakochana w Walerym, ojciec nakazuje jej wyjście za bogatego Anzelma, nie umie mu się sprzeciwić.
- **Kleant** - syn Harpagona, zakochany w Mariannie. Ojciec nie daje mu pieniędzy, często się kłócą, dąży do uniezależnienia się.
- **Marianna** - uboga dziewczyna utrzymująca matkę. Zakochana w Kleancie, decyduje się wyjść za Harpagona żeby zapewnić sobie utrzymanie i matce. Okazuje się być córką Anzelma.
- **Walery** - zakochany w Elizie, zatrudnia się u Harpagona jako zarządca domu by zyskać jego względy. Okazuje się być synem Anzelma.
- **Strzałka** - służący Kleanta, Harpagon oskarża go o kradzież, choć sam nie wie czego.
- **Jakub** - kucharz i woźnica Harpagona (oszczędza na służacych, 2w1)
## Problematyka
### Rodzina
Skąpstwo Harpagona niszczy jego relacje rodzinne. Zależni od ojca Eliza i Kleant padają ofiarami przemocy ekonomicznej, ojciec nie liczy się z ich potrzebami ani uczuciami. Brak miłości i zrozumienia prowadzi do konflików. #motyw/rodzina
### Miłość
Dla Harpagona małżeństwo jest narzędziem biznesowym. Chce ożenić się z Marianną, naiwnie licząc na posag. Zmusza Elizę do wyjścia za Anzelma, ponieważ zgodził się on na ślub bez posagu. #motyw/miłość
