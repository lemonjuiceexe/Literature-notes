---
finished: true
---
#filozofia #epoka/barok 
**Kontrreformacja** - zapoczątkowany przez sobór trydencki ruch w Kościele katolickim odpowiadający na [reformację](../03%20Renesans/Filozofia%20renesansu#^reformacja). Zmierzał do odzyskania przez Kościół wpływów, utraconych wskutek reformacji. W ramach uzdrowienia Kościoła przebudowano struktury, wzmocniono dyscyplinę i unormowano liturgię. Pod względem doktrynalnym nie zgodzono się jednak z żadnymi postulatami reformacji i zwalczano protestantyzm. ^kontrreformacja

**Sarmatyzm** - całokształt kultury i obyczajów polskiej szlachty w XVII i XVIII w. Oparty na przekonaniu, że polska szlachta wywodzi się od starożytnego ludu Sarmatów. Sarmaci postrzegali się jako waleczne *antemurale christianitatis* (łac. przedmurze chrześcijaństwa), broniące chrześcijańskiej Europy przed Turkami. 
Barokowy sarmata był konserwatystą, cenił gościnność, wystawne biesiady, myślistwo. Łączył kulturę Zachodu z przepychem Orientu. Nosił strój szlachecki - kontusz, żupan i szablę.
Z czasem sformułowanie nabrało pejoratywnego zabarwienia. Krytykowano ksenofobię, pijaństwo i awanturnictwo. ^sarmatyzm