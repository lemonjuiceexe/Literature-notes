---
finished: false
---
# Antyk
## Biblia
### 1. Motyw cierpienia niezawinionego
Omów zagadnienie na podstawie znanych Ci fragmentów *Księgi Hioba*. W swojej odpowiedzi uwzględnij również wybrany kontekst.

**Teza** 
Cierpienie człowieka nie zawsze jest karą za winy, czasem wynika z kompletnie niezależnych od niego, zewnętrznych czynników. Jest to temat, który od zawsze wzbudza nasz sprzeciw, chcielibyśmy wierzyć, że świat jest sprawiedliwy. W teologii powstała wręcz cała gałąź, teodycea, która zajmuje się problemem pogodzenia istnienia dobrego Boga i zła. 

**Księga Hioba**
Niezawinione cierpienie stanowi centralny motyw biblijnej księgi Hioba. Hiob prowadzi szczęśliwe i dostatnie życie. Bóg rozmawia z Szatanem, który twierdzi, że pobożność Hioba wynika z jego dobrobytu. Bóg, chcąc dowieść bezinteresowności wiary Hioba, pozwala Szatanowi wystawić go na próbę. Hiob traci dzieci, majątek, choruje na trąd. 
Hiob, mimo cierpienia, nie złorzeczy Bogu, pokornie je znosi, poddaje się woli bożej. Choć szuka powodu cierpień, nie wyrzeka się swojej wiary. 
Księga uczy, że wyroki boskie nie zawsze są zrozumiałe dla człowieka i należy się im poddawać. Cierpienie niezawinione jest nieodłączną częścią świata, choć ludzie nie muszą tego rozumieć.

**Dziady cz. III**
Przeciwną do Hioba postawę reprezentuje Konrad. Niewinna młodzież litewska pada ofiarą brutalnych prześladowań ze strony Nowosilcowa. Są przetrzymywani, torturowani i wywożeni na Sybir. Konrad nie jest w stanie pogodzić się z tą niesprawiedliwością i w *Wielkiej Improwizacji* oskarża Boga o niesprawiedliwość i brak współczucia. Postawiony przed problemem teodycei domaga się władzy, by ulżyć cierpieniom narodu.
Mickiewicz pogłębia interpretację sensu cierpienia narodu w scenie V, *Widzeniu Księdza Piotra*. Przedstawia swoją historiozoficzną koncepcję mesjanizmu. Poprzez zestawienie losów narodu polskiego z losami Chrystusa sugeruje, że martyrologia ma głębszy sens i ostatecznie doprowadzi do zbawienia wszystkich narodów. Cierpienie jest więc, podobnie jak w księdze Hioba, częścią bożego planu. 

**Dżuma**

**Zakończenie**
Choć może się to wydawać niesprawiedliwe, niezawinione cierpienie jest nieodłączną częścią życia. Zarówno w *księdze Hioba* jak i w trzeciej części *Dziadów*, jest ono częścią większego, niezrozumiałego dla ludzi planu. Bunt, jak widać na przykładzie Konrada, do niczego nie prowadzi. Należy więc z pokorą przyjmować wyroki losu, na które i tak nie mamy wpływu. 
### 2. Człowiek wobec niestałości świata
Omów zagadnienie na podstawie znanych Ci fragmentów *Księgi Koheleta*. W swojej odpowiedzi uwzględnij również wybrany kontekst.

**Teza**: Niestałość świata jest faktem trudnym do zaakceptowania. Zmienność i przemijalność świata budzi w nas poczucie niepokoju i bezradności. Można przyjmować wobec niej różne postawy - starać się czerpać z życia pełnymi garściami lub oddać się Bogu, licząc na zbawienie i życie wieczne.

**Księga Koheleta**
Autor księgi zastanawia się nad celem ludzkiego życia. Naucza, że wszystko na świecie przemija, nic nie jest stałe (*Vanitas vanitatum et omnia vanitas* - marność nad marnościami i wszystko jest marność). Zwraca uwagę, że wszystkie postawy, jakie możemy przyjąć i tak prowadzą do naszej śmierci. Zachęca więc, aby cieszyć się chwilą i korzystać z życia. Choć nie rozwiązuje to problemu niestałości świata, to pomaga go oswoić i nie przejmować się nim w codziennym życiu. 

**Stoicyzm i epikureizm**
Postawa wobec świata jest centralnym problemem dwóch starożytnych szkół filozoficznych: stoicyzmu i epikureizmu.
Stoicy twierdzili, że nie ma sensu walczyć z okolicznościami świata, na które i tak nie mamy wpływu - postawa buntu przynosi jedynie cierpienie. Należy poddać się i płynąć z prądem ciągle zmieniającego się świata.
Epikureizm z kolei zakłada, że należy czerpać przyjemność z każdej chwili życia (horacjańskie *carpe diem*). W swoim czwórmianie Epikur przedstawił pogląd, że nie należy bać się śmierci (przemijania), ponieważ ona nas nie dotyczy - kiedy jesteśmy, to jej nie ma, a gdy jest, to nie ma nas. 

**Zakończenie**
Człowiek od zawsze mierzy się z problemem niestałości świata, w którego obliczu przyjmuje różne postawy: stoicki spokój i akceptację, epikurejską radość z chwili, czasem połączoną z biblijnym zawierzeniem Bogu. Różne systemy religijne i filozoficzne oferują różne sposoby oswojenia niestałości, co potwierdza uniwersalność tego problemu.
### 3. Wizja końca świata
Omów zagadnienie na podstawie znanych Ci fragmentów *Apokalipsy św. Jana*. W swojej odpowiedzi uwzględnij również wybrany kontekst.

**Teza**: Skoro coś istnieje i miało swój początek, to musi mieć też swój koniec. Ludzie od wieków zastanawiają się więc nad tym jak będzie wyglądał i kiedy nastąpi koniec świata. Przedstawiane w kulturze wizje tego wydarzenia często są od siebie kompletnie różne.

**Apokalipsa św. Jana**
Apokalipsa św. Jana to chyba najbardziej tajemnicza z biblijnych ksiąg, ze względu na swoją wieloznaczność stanowiąca obiekt wielu sprzecznych interpretacji. Obraz końca świata, choć pozornie katastroficzny, jest tak naprawdę optymistyczny dla sprawiedliwych.
Koniec świata rozpoczyna się od otwierania kolejnych z siedmiu pieczęci zamykających księgę. Rozlega się dźwięk siedmiu trąb, a na ziemię spadają kolejne kataklizmy - wojna, głód, śmierć, ogień z nieba, szarańcza, zatrucie wód i morze krwi. Na końcu następuje Sąd Ostateczny. 
Wizja ta, choć straszna, kończy się zbawieniem sprawiedliwych i powstaniem nowego Jeruzalem - Bóg kończy śmierć, cierpienie i zło.

**Piosenka o końcu świata**
Wiersz Miłosza przedstawia kompletnie odmienną wersję końca świata. Pokazuje, że nastąpi on w zupełnie zwykłym dniu, w którym wszyscy będą zajmowali się swoimi sprawami i nawet tego nie zauważą. Autor bezpośrednio nawiązuje nawet do Apokalipsy św. Jana:
> A którzy czekali błyskawic i gromów,  
Są zawiedzeni.  
A którzy czekali znaków i archanielskich trąb,  
Nie wierzą, że staje się już.

Mówi o naiwności tych, którzy liczą na jakieś specjalne wydarzenia. Na koniec wiersza zaznacza też, że *innego końca świata nie będzie*. 
Geneza wiersza ma kontekst biograficzny - Miłosz nawiązuje do 17.09.1939 kiedy Rosjanie napadli na Polskę. Mówi o kompletnie zwykłym dniu. Nikt nie spodziewał się, że te wydarzenia wieszczą rychły koniec świata - drugą wojnę światową i Zagładę.

**Zakończenie**
Koniec świata jest tematem uniwersalnym, inspirującym artystów od zarania dziejów. Choć wizje mogą się od siebie kompletnie różnić (tak jak ta w Apokalipsie od tej Miłosza), to artyści od zawsze je tworzą, starając się odpowiedzieć na pytanie, jak dokładnie będzie wyglądał. 
## Mitologia
### 4. Poświęcenie się w imię wyższych wartości
Omów zagadnienie na podstawie *Mitologii (cz. I Grecja)* Jana Parandowskiego. W swojej odpowiedzi uwzględnij również wybrany kontekst.

**Teza**
Bezinteresowne poświęcenie własnego szczęścia dla wyższych wartości jest godnym podziwu aktem, do którego są zdolni niektórzy ludzie. W literaturze widzimy wiele przykładów poświęcenia, często dla wspólnoty, w tym ojczyzny lub rodziny, wiary czy miłości. 

**Mitologia**
Jednym z najbardziej znanych mitów jest ten o tytanie Prometeuszu. Ukradł on z Olimpu ogień i podarował go ludziom, ucząc ich m. in. gotowania, uprawiania roli czy kucia metali. Nie spodobało się to Zeusowi, który skazał Prometeusza na męki, przykuwając go do skał Kaukazu. Codziennie orzeł wyjadał mu wątrobę, która później odrastała.
Historia Prometeusza to historia buntu przeciwko niesprawiedliwej władzy. Tytan, łamiąc zakazy bogów, poświęcił sam siebie, aby pomóc ludziom, których kochał, a którzy bez jego pomocy byli na świecie kompletnie bezradni. 

**Konrad Wallenrod**
Konrad Wallenrod walczy o Litwę, swoją ojczyznę, z Krzyżakami. Realizuje podstępny plan, zdobywając w zakonie pozycję wielkiego mistrza i doprowadzając go do klęski, sabotując jego działania.
Choć główny bohater w walce o ojczyznę kierował się podstępem zgodnie z zasadami makiawelizmu, nie przychodziło mu to z łatwością - było wynikiem moralnego dylematu. Podstępna walka, na którą się zdecydował, była sprzeczna z etosem rycerskim. Wallenrod poświęcał więc dla dobra ojczyzny swój honor. Ponadto rezygnuje ze związku z Aldoną. Młodzi decydują się na rozłąkę, ponieważ dobro ojczyzny jest ważniejsze od ich szczęścia. Wallenrod ostatecznie oddaje za swój kraj również życie, popełniając samobójstwo, kiedy jego podstęp zostaje odkryty.

**Odprawa posłów greckich**
**Dżuma**
**Pieśń o Rolandzie**

**Zakończenie**
Literatura pokazuje, że człowiek jest zdolny do poświęcenia dla wyższych wartości. Bohaterowie poświęcają swoje osobiste szczęście, a czasem nawet życie, dla ojczyzny lub wspólnoty, co stanowi dowód ich odwagi i bezinteresowności. 
### 5. Problematyka winy i kary
Omów zagadnienie na podstawie *Mitologii (cz. I Grecja)* Jana Parandowskiego. W swojej odpowiedzi uwzględnij również wybrany kontekst.

**Teza**: Motyw winy i kary jest jednym z najpopularniejszych w literaturze. Wyraża przekonanie o istnieniu sprawiedliwości - każde zło będzie, prędzej czy później, ukarane. Nawet jeśli człowiek nie będzie w stanie tej sprawiedliwości wymierzyć, zrobi to za niego natura. 

**Mit o Syzyfie**
Syzyf był królem Koryntu, ulubieńcem bogów. Często bywał zapraszany na Olimp, podkradał ambrozję i rozpowiadał boskie sekrety. Do czasu było to tolerowane, później jednak Zeus się rozwścieczył i wysłał po niego bożka śmierci, Tanatosa. Syzyf uwięził Tanatosa, przez co ludzie przestali umierać. Bogowie to zauważyli i uwolnili Tanatosa, Syzyf zdążył jednak powiedzieć żonie, by nie składała ofiar pogrzebowych. Przez to jego dusza nie mogła przeprawić się przez Styks, więc Hades pozwolił mu wrócić na ziemię, by dopilnować pochówku, co Syzyf wykorzystał by znów ukrywać się przed bogami.
Ostatecznie został schwytany i skazany na wieczne wtaczanie na górę głazu, który każdorazowo staczał się na sam dół. 
Winą Syzyfa była pycha. Mimo ogromnego sprytu, który umożliwił mu tak długie uciekanie przed sprawiedliwością, ostatecznie nie przechytrzył bogów, ponieważ na dłuższą metę jest to niemożliwe.

**Zbrodnia i kara**
Rodion Raskolnikow był biednym byłym studentem, który, uważając się za nadczłowieka, postanowił zabić lichwiarkę. Jest przekonany o słuszności tego czynu, jako że lichwiarka była społecznym pasożytem.
Wina Rodiona jest oczywista, a kara nieunikniona. Mimo tego, że jest w stanie sprawnie unikać wymiaru sprawiedliwości, nie może uciec przed własną, ludzką naturą. Sumienie buntuje się przeciw zbrodni, dręczy go koszmarami, Raskolnikow zapada na fizyczną chorobę. Kara, jakiej ostatecznie podlega po przyznaniu się do winy - zesłanie na Syberię - jest drugorzędna, wobec konsekwencji, jakie czekały go ze strony własnego ciała.

**Świtezianka**

**Zakończenie**
Motyw winy i kary pełni rolę przede wszystkim dydaktyczną, przypominając o odpowiedzialności za czyny i nieuniknioności sprawiedliwości. Od konsekwencji nie może uratować winnego spryt i przebiegłość - ostatecznie kara dosięgnie każdego, kto zawinił - w postaci boskiej (Syzyf) czy własnej reakcji (Raskolnikow).

### 6. Miłość silniejsza niż śmierć
Omów zagadnienie na podstawie *Mitologii (cz. I Grecja)* Jana Parandowskiego. W swojej odpowiedzi uwzględnij również wybrany kontekst.

**Teza**
Miłość jest najsilniejszym z uczuć i od zawsze fascynuje artystów. Jej moc jest tak wielka, że potrafi pokonać nawet śmierć. 

**Mit o Orfeuszu i Eurydyce**
Orfeusz nie mógł pogodzić się z przedwczesną śmiercią ukochanej, udał się więc do Hadesu, aby ją stamtąd odzyskać. Swoją muzyką oczarował Charona, Cerbera oraz Hadesa i Persefonę. Hades pozwolił mu zabrać Eurydykę na powierzchnię, pod warunkiem, że nie odwróci się po drodze by na nią spojrzeć. Orfeusz nie był pewien, czy Eurydyka za nim podąża, uległ więc pokusie i odwrócił się, tracąc ukochaną na zawsze.
Choć Orfeusz nie zdołał przezwyciężyć losu, poświęcił się dla ukochanej, ryzykując wszystkim. Jego miłość do Eurydyki była tak wielka, że zdołał zaprzeczyć wszystkim prawom natury i, jako żywy człowiek, wejść i wyjść z Hadesu. 

**Romantyczność**
Karusia nie może pogodzić się ze śmiercią ukochanego Jasia. Jej cierpienie jest tak silne, że w jej oczach ukochany powraca z zaświatów i z nią rozmawia. Choć jest to sprzeczne z zasadami racjonalizmu, jej uczucie - miłość - było ważniejsze i silniejsze od rozsądku - śmierci. 
> Czucie i wiara silniej mówi do mnie
> Niż mędrca szkiełko i oko

**Zakończenie**
Miłość jest uczuciem wyjątkowym i niezwykle silnym. Zarówno Orfeuszowi jak i Karusi daje możliwość przekroczenia granic wyznaczonych przez śmierć, rozsądek i prawa natury. 

## Iliada
### 7. Heroizm jako postawa człowieka w zmaganiu się z losem
Omów zagadnienie na podstawie znanych Ci fragmentów *Iliady* Homera. W swojej odpowiedzi uwzględnij również wybrany kontekst.

**Teza**
Heroizm to szlachetna postawa, cechująca się odwagą i poświęceniem. Nazwa pochodzi z kultury greckiej, w której heros oznaczał dziecko boga i człowieka. Dziś jest jedną z postaw umożliwiających człowiekowi stawianie czoła przeciwnościom losu. 

**Iliada**
Achilles jest największym wojownikiem Achajów. Jego życie jest zdeterminowane przez przepowiednię - może żyć długo, lecz umrzeć zapomnianym lub zginąć młodo i chwalebnie. Decydując się wziąć udział w wojnie trojańskiej, która nie mogła zostać wygrana bez niego, prezentuje postawę heroiczną - poświęca swoje życie dla większej sprawy. 
Hektor prezentuje odmienny rodzaj heroizmu, oparty na trosce o ojczyznę i rodzinę. Ma świadomość, że Troja jest skazana na upadek a on na śmierć - losy wojny są z góry przewidziane przez wyrocznie. To jednak nie powstrzymuje go przed stawieniem czoła Achillesowi, poświęcając się dla ojczyzny i rodziny. Śmierć Hektora jest symbolem tragicznego heroizmu, w ramach którego człowiek skazany na klęskę nie traci godności i odwagi.

**Dżuma**
U Camusa heroizm nie przyjmuje formy wielkich bitew, a przejawia się w osobistej, codziennej walce ze złem i absurdem świata. Doktor Rieux poświęca cały swój czas i energię na walkę z epidemią i pomaganie innym. Doskonale zdaje sobie sprawę, że jego zwycięstwa mogą być tylko chwilowe i nigdy nie przeważą szali na niekorzyść epidemii - nie jest to jednak dla niego powód, aby zaprzestać walki:
> — Tak — potwierdził Tarrou — rozumiem. Ale pańskie zwycięstwa zawsze będą tymczasowe, tylko tyle. 
> Rieux jakby się zasępił. 
> — Zawsze, wiem o tym! Ale to nie powód, żeby zaniechać walki.
> — Nie, to nie powód. (…)

Rieux nie oczekuje zwycięstwa ani nagrody, zarówno w tym życiu, jak i wiecznym - nie wierzy w Boga. Działa, ponieważ wierzy, że tylko tak będzie człowiekiem i że to sprzeciw przeciwko złu stanowi sens życia. 

**Zakończenie**
Heroizm jest ponadczasową postawą człowieka, który z odwagą i poświęceniem mierzy się z przeciwnościami losu. Może przybierać kompletnie różne formy - odwagi na polu bitwy (Achilles), wzięcia odpowiedzialności za ojczyznę (Hektor) czy cichej, konsekwentnej pracy (Rieux). Zawsze jednak opiera się na jakiegoś rodzaju działaniu dla wyższych wartości. 

## Antygona
### 8. Konflikt racji moralnych
Omów zagadnienie na podstawie *Antygony* Sofoklesa. W swojej odpowiedzi uwzględnij również wybrany kontekst.

**Teza**
Konflikt racji moralnych jest jednym z podstawowych źródeł tragizmu. Jest to sytuacja, w której człowiek jest postawiony przed wyborem wzajemnie się wykluczających racji. 

**Antygona**
Klasyczny model równouprawnionych racji został wprowadzony w tragedii antycznej. Idealnym przykładem jest *Antygona*, w której główna bohaterka zmuszona jest do podjęcia wyboru - może przestrzegać prawa boskiego lub ludzkiego.
Eteokles i Polinejkes, bracia Antygony, mieli rządzić Tebami na zmianę, Eteokles złamał jednak umowę. Polinejkes powiódł więc przeciwko ojczyźnie wojska i obydwaj bracia zginęli. Kreon, wuj Antygony, zakazał chowania Polinejkesa, którego uznał za zdrajcę.
Zgodnie z wierzeniami Greków brak pochówku uniemożliwia duszy zmarłego przejście do Hadesu. Antygona chowa więc brata, uważając pochówek za obowiązek wynikający z woli bogów i tradycji, niezbywalny prawem ludzkim. Kreon, reprezentujący ludzką władzę, skazuje ją na śmierć, uznając, że musi dbać o autorytet prawa. 
W sytuacji Antygony nie było dobrego wyboru. Każda decyzja doprowadzała do katastrofy, Antygona mogła jedynie wybrać, czy będzie sądzona przez ludzi czy bogów. Umiała jednak podjąć decyzję i mierzyć się z jej konsekwencjami, co doprowadziło do jej śmierci.

**Konrad Wallenrod**
Konrad Wallenrod walczy o Litwę, swoją ojczyznę, z Krzyżakami. Realizuje podstępny plan, zdobywając w zakonie pozycję wielkiego mistrza i doprowadzając go do klęski, sabotując jego działania.
Choć główny bohater w walce o ojczyznę kierował się podstępem zgodnie z zasadami makiawelizmu, nie przychodziło mu to z łatwością - było wynikiem moralnego dylematu. Podstępna walka, na którą się zdecydował, była sprzeczna z etosem rycerskim. Wallenrod stał więc między wyborem - ojczyzna a honor, cel a środki. W tej sytuacji również nie było poprawnej decyzji, każda niosła za sobą fatalne skutki. Ostatecznie decyzje Wallenroda, choć pomogły Litwie, doprowadziły do jego śmierci.

**Zakończenie**
Konflikty racji moralnych to uniwersalne zjawiska. Często dotyczą fundamentalnych wartości, takich jak prawo, wiara, lojalność, przyjaźń, miłość czy patriotyzm. Literatura pokazuje, że w tych sytuacjach wybory, choć konieczne, zawsze wiążą się z ogromnymi kosztami.

### 9. Człowiek wobec przeznacznia
Omów zagadnienie na podstawie *Antygony* Sofoklesa. W swojej odpowiedzi uwzględnij również wybrany kontekst.

**Teza**
Przeznaczenie od zawsze fascynowało twórców. Bohaterowie mogą przyjmować wobec niego różne postawy, lecz z reguły okazuje się ono niemożliwe do pokonania.

**Antygona**
Nad rodem Labdakidów, z którego pochodzi Antygona, ciążyła klątwa. Jej ojciec, Edyp, był przykładem postaci, która próbując uniknąć wyroków losu, nieświadomie je wypełnia. 
W *Antygonie* fatum przejawia się jako nieuchronność tragicznych wydarzeń - choć bohaterowie mają pewien wpływ na swoje działania, to ich los jest już zdeterminowany. Antygona staje co prawda przed wyborem pomiędzy prawem ludzkim a boskim, jednak niezależnie od jej decyzji czeka ją zguba - w tym sensie jej wybór jest jedynie pozorny. 
Antygona wybiera postawę godnego postępowania mimo tragizmu swojej sytuacji. Podejmuje zgodne ze swoją moralnością decyzje i nie boi się ponieść ich konsekwencji. Nie walczy z losem, lecz z godnością przyjmuje jego wyroki.

**Makbet**
Kompletnie inną sytuację widzimy w *Makbecie*. Pozornie może się wydawać, że losy głównego bohatera są determinowane przez przepowiednie, jednak nie bez przyczyny nazywa się ten utwór tragedią wyboru. 
Tak naprawdę wszystkie działania Makbeta są konsekwencjami jego własnych decyzji. Łatwo to zauważyć, jeśli tylko porównać jak zareagował na słowa wiedźm Banko (ignorując je), a jak Makbet. Zabicie Duncana, a następnie Banka i rodziny Makdufa są decyzjami Makbeta, do których nikt, w tym przeznaczenie, go nie zmusza. 
Makbet uznał, że przepowiednie usprawiedliwiają jego czyny a przeznaczenie go chroni. W praktyce musiał odpowiedzieć za swoje zbrodnie - sprawiedliwość ostatecznie została wymierzona. Jego historia jest przestrogą przed upadkiem człowieka i przypomina o tym, że działanie sił nadprzyrodzonych nie zwalnia nas z odpowiedzialności za własne czyny. 

**Zakończenie**
Przeznaczenie odgrywa kluczową rolę w kształtowaniu losów bohaterów. Choć każde z nich czeka zguba, postawa Antygony, z godnością przyjmującej swój los, jest kompletnie odmienna od zachowania jej ojca, próbującego przechytrzyć fatum czy Makbeta, przekonanego o tym, że przeznaczenie zapewnia mu nietykalność.
# Średniowiecze
## Rozmowa Mistrza Polikarpa ze Śmiercią
### 10. Motyw tańca śmierci
Omów zagadnienie na podstawie znanych Ci fragmentów *Rozmowy Mistrza Polikarpa ze Śmiercią*. W swojej odpowiedzi uwzględnij również wybrany kontekst.

**Teza**
Motyw tańca śmierci, danse macabre, wykształcił się w średniowieczu jako przypomnienie, że śmierć czeka wszystkich. W epoce, której mottem było memento mori, a która równocześnie była zdominowana przez system feudalny i pełna nierówności, potrzebne było przypomnienie, że chociaż wobec śmierci wszyscy są równi.
Jest to motyw występujący głównie w malarstwie, przedstawiający taneczny korowód prowadzony przez śmierć. Jest on złożony z przedstawicieli wszystkich stanów i zawodów, co podkreśla równość wobec śmierci, bez względu na płeć, wiek, mądrość, stan, pochodzenie, majątek czy zawód.

**Rozmowa Mistrza Polikarpa ze Śmiercią**
Bóg wysłuchuje prośby Polikarpa, który chciał się spotkać ze Śmiercią. Ta przedstawia się mistrzowi jako istota rzetelnie wykonująca swoją pracę. Przechwala się, że nikt nie może jej uciec, zabiera każdego, nie obowiązuje jej czas ani przestrzeń. 
W utworze przedstawiona jest groteskowo - wygląda groźnie, makabrycznie, a zachowuje się w sposób komiczny - jest gadatliwa, chwali się osiągnięciami i opowiada anegdoty. To również nawiązuje do motywu danse macabre, łączącego poważną tematykę śmierci z komizmem tańca.

**Siódma pieczęć**
Film w reżyserii Ingmara Bergmana stanowi współczesną realizację motywu danse macabre. Film stawia pytania o sens życia, cierpienia i śmierci.
Rycerz Antonius Block wraca z wyprawy krzyżowej razem z giermkiem Jensem. Przemierzają rodzinną Szwecję toczoną epidemią dżumy. Block rozgrywa ze śmiercią partię szachów o swoje życie.
Śmierć jest spersonifikowana i przedstawiona w komicznych sytuacjach - np. piłuje drzewo, na którym siedzą bohaterowie. W końcowej scenie filmu widzimy dosłowny taniec śmierci, korowód, w którym śmierć prowadzi do tańca prawie wszystkich bohaterów filmu, oszczędzając jedynie rodzinę aktorów. Finał filmu podkreśla, że jedynie prosta radość z życia, jaką prezentowali Mia, Jof i ich syn Michel, może stanowić pewnego rodzaju ucieczkę przed śmiercią.

**Zakończenie**
Danse macabre to popularny motyw, przypominający o nieuchronności śmierci (memento mori) i przemijalności ludzkiego życia (vanitas vanitatum et omnia vanitas). Przede wszystkim jednak podkreśla równość wszystkich wobec śmierci. Można się na nią jedynie przygotować, poprzez czerpanie z życia przyjemności.

## Pieśń o Rolandzie
### 11. Średniowieczny etos rycerski
Omów zagadnienie na podstawie znanych Ci fragmentów *Pieśni o Rolandzie*. W swojej odpowiedzi uwzględnij również wybrany kontekst.

**Teza**
Średniowieczny etos rycerski to zbiór zasad moralnych i obyczajowych, które wyznaczały sposób życia wzorowego średniowiecznego rycerza. Najważniejsze cechy, których wymagał etos, to honor i uczciwość, odwaga, gotowość do poświęceń, lojalność wobec Boga, władcy, ojczyzny, przyjaciół, obrona słabszych, hojność i szlachetność wobec kobiet.

**Pieśń o Rolandzie**
Główny bohater *Pieśni o Rolandzie* stanowi wzór rycerza. Wykazuje się odwagą i honorem - gdy tylną straż armii Karola Wielkiego atakują Saraceni, Roland stawia im czoło, mimo ich przytłaczającej przewagi. Wie, że honor wymaga od niego walki do końca, nawet za cenę życia. Odmawia zadęcia w róg w celu wezwania pomocy, postrzegając to za akt tchórzostwa.
Roland umiera zgodnie z ars moriendi, w ostatnich chwilach życia żałując za grzechy i myśląc o swojej ojczyźnie, co podkreśla jego całkowite oddanie służbie. Ginie z mieczem w ręku, twarzą do wroga.

**Potop**
Średniowieczny etos rycerski stanowił punkt odniesienia do kreacji postaci pana Michała Wołodyjowskiego, zwanego także *małym rycerzem*. Uchodził za wzór, był honorowy, szlachetny i wolny od wad - w przeciwieństwie do Kmicica. Był wybitnym i pobożnym żołnierzem. W trakcie pojedynku z Kmicicem nakazał mu podniesienie z ziemi wytrąconej z ręki szabli, co było zgodne z etosem rycerskim i nakazem honorowej, równej walki. Po pokonaniu rywala zabronił dobijania go, okazując miłosierdzie i wzywając medyka. 

**Zakończenie**
Średniowieczny etos rycerski zdefiniował cnoty honorowego rycerza. Był on tak ważny, że pozostał punktem odniesienia również dla twórców w późniejszych epokach, pozostając aktualnym mimo zmieniających się czasów.

# Renesans
## Makbet
### 12. Moralna odpowiedzialność za czyny
Omów zagadnienie na podstawie *Makbeta* Williama Szekspira. W swojej odpowiedzi uwzględnij również wybrany kontekst.

**Teza**
Każdy człowiek, jako istota myśląca, jest moralnie odpowiedzialny za swoje czyny. Każde zło będzie, prędzej czy później, ukarane. Nawet jeśli człowiek nie będzie w stanie tej sprawiedliwości wymierzyć, zrobi to za niego natura. 

**Makbet**
Pozornie może się wydawać, że losy głównego bohatera są determinowane przez przepowiednie, a zatem nie może on ponosić odpowiedzialności za swoje czyny. Jednak nie bez przyczyny nazywa się ten utwór tragedią wyboru. 
Tak naprawdę wszystkie działania Makbeta są konsekwencjami jego własnych decyzji. Łatwo to zauważyć, jeśli tylko porównać jak zareagował na słowa wiedźm Banko (ignorując je), a jak Makbet. Zabicie Duncana, a następnie Banka i rodziny Makdufa są decyzjami Makbeta, do których nikt, w tym przeznaczenie, go nie zmusza. 
Makbet uznał, że przepowiednie usprawiedliwiają jego czyny a przeznaczenie go chroni. W praktyce musiał odpowiedzieć za swoje zbrodnie - sprawiedliwość ostatecznie została wymierzona. Jego historia jest przestrogą przed upadkiem człowieka i przypomina o tym, że działanie sił nadprzyrodzonych nie zwalnia nas z odpowiedzialności za własne czyny.

**Zbrodnia i kara**
Rodion Raskolnikow był biednym byłym studentem, który, uważając się za nadczłowieka, postanowił zabić lichwiarkę. Jest przekonany o słuszności tego czynu, jako że lichwiarka była społecznym pasożytem. Wierzył, że jako nadczłowiek, Napoleon, ma prawo do łamania zasad moralnych i nie poniesie za to odpowiedzialności.
Wina Rodiona jest oczywista, a kara nieunikniona. Mimo tego, że jest w stanie sprawnie unikać wymiaru sprawiedliwości, nie może uciec przed własną, ludzką naturą. Sumienie buntuje się przeciw zbrodni, dręczy go koszmarami, Raskolnikow zapada na fizyczną chorobę. Kara, jakiej ostatecznie podlega po przyznaniu się do winy - zesłanie na Syberię - jest drugorzędna, wobec konsekwencji, jakie czekały go ze strony własnego ciała.

**Zakończenie**
Każdy człowiek ponosi odpowiedzialność za swoje czyny, nawet jeśli wydaje mu się, że okoliczności go z tego zwalniają. Ani społeczny interes ani przeznaczenie nie mogą usprawiedliwiać morderstwa, o czym przekonali się Makbet i Raskolnikow. Kara za łamanie zasad moralnych jest nieunikniona i zostanie wymierzona przez ludzi lub naturę.

### 13. Czy człowiek decyduje o własnym losie?
Omów zagadnienie na podstawie *Makbeta* Williama Szekspira. W swojej odpowiedzi uwzględnij również wybrany kontekst.

**Teza**
To, czy człowiek może decydować o własnym losie, czy też jest jedynie marionetką w rękach losu, od zarania dziejów pozostaje przedmiotem sporów oraz inspiracją dla artystów. Choć są czynniki, na które mamy wpływ, każdy z nas musi się również podporządkować siłom zewnętrznym, które również mają na nas wpływ.

**Makbet**
Pozornie może się wydawać, że losy głównego bohatera dramatu *Makbet* są determinowane przez przepowiednie, jednak nie bez przyczyny nazywa się ten utwór tragedią wyboru. 
Tak naprawdę wszystkie działania Makbeta są konsekwencjami jego własnych decyzji. Łatwo to zauważyć, jeśli tylko porównać jak zareagował na słowa wiedźm Banko (ignorując je), a jak Makbet. Zabicie Duncana, a następnie Banka i rodziny Makdufa są decyzjami Makbeta, do których nikt, w tym przeznaczenie, go nie zmusza. 
Makbet uznał, że przepowiednie usprawiedliwiają jego czyny a przeznaczenie go chroni. W praktyce musiał odpowiedzieć za swoje zbrodnie - sprawiedliwość ostatecznie została wymierzona. Jego historia jest przestrogą przed upadkiem człowieka i przypomina o tym, że działanie sił nadprzyrodzonych nie zwalnia nas z odpowiedzialności za własne czyny. 

**Antygona**
Nad rodem Labdakidów, z którego pochodzi Antygona, ciążyła klątwa. Jej ojciec, Edyp, był przykładem postaci, która próbując uniknąć wyroków losu, nieświadomie je wypełnia. 
W *Antygonie* fatum przejawia się jako nieuchronność tragicznych wydarzeń - choć bohaterowie mają pewien wpływ na swoje działania, to ich los jest już zdeterminowany. Antygona staje przed wyborem pomiędzy prawem ludzkim a boskim, co ukazuje jej wpływ na własne życie - mogłaby uciekać przed odpowiedzialnością decyzji, a wybiera postawę godnego postępowania mimo tragizmu swojej sytuacji. Ostatecznie jednak niezależnie od jej decyzji czeka ją zguba - w tym sensie jej los jest już zdeterminowany i nie zależy od niej.

**Teza**
Człowiek decyduje o swoim losie, choć jedynie w ograniczonym stopniu. Mimo tego, że czasem nie mamy wpływu na wszystkie okoliczności, wciąż możemy zachować godność, jak Antygona. Trzeba też pamiętać, że działanie zewnętrznych sił nie zwalnia nas z odpowiedzialności za nasze czyny. 
### 14. Jaki wpływ na człowieka ma sprawowanie przez niego władzy?
Omów zagadnienie na podstawie *Makbeta* Williama Szekspira. W swojej odpowiedzi uwzględnij również wybrany kontekst.

**Teza**
> Każda władza deprawuje, a władza absolutna deprawuje absolutnie #cytat 

~ Lord Acton
Zgodnie ze słowami lorda Actona, władza ma na ludzi negatywny, deprawujący wpływ. Stanowi pokusę, której trudno się oprzeć i nie przekraczać danych sobie prerogatyw.

**Makbet**
Dla Makbeta wizja władzy stanowiła ogromną pokusę. Na początku dramatu jest on dobrym żołnierzem, lojalnym poddanym i przyjacielem króla Duncana. Jednak sama wizja sprawowania władzy, jaką podsuwają mu wiedźmy, wystarcza, aby Makbet zamordował Duncana.
Samo sprawowanie władzy popychało Makbeta ku dalszym zbrodniom. W obawie przed utratą korony zamordował przyjaciela Banka i próbował zabić również jego syna, Fleance'a. Następnie zleca wymordowanie rodziny Makdufa, w którym widzi zagrożenie. Władza doprowadziła do kompletnego upadku Makbeta, który sprawował w Szkocji despotyczne rządy.

**Antygona**
W *Antygonie* również widzimy zgubny wpływ władzy na człowieka. Kreon, który przejął władzę w Tebach po śmierci Eteoklesa i Polinejkesa, zakazał grzebać tego drugiego, uznając go za zdrajcę. Było to postąpieniem wbrew prawom boskim. Kreon wykazał się pychą, hybris, uznał, że jego władza uprawnia go do nagięcia boskich zasad zgodnie z pojmowaną przez siebie racją stanu. To właśnie ta pycha, obudzona w nim przez sprawowaną władzę, doprowadziła go do upadku - śmierci siostrzenicy, syna i żony.

**Odprawa posłów greckich**

**Zakończenie**
Władza ma na ludzi negatywny wpływ, stanowiąc trudną do przezwyciężenia pokusę i prowadząc ich do upadku. 
# Barok
## Skąpiec
### 15. Czy dobra materialne czynią człowieka szczęśliwym
Omów zagadnienie na podstawie *Skąpca* Moliera. W swojej odpowiedzi uwzględnij również wybrany kontekst.

**Teza**
Dobra materialne odgrywają istotną rolę w życiu człowieka, zapewniając mu komfort i bezpieczeństwo. Nie gwarantują jednak szczęścia jako takiego, szczególnie nie wtedy, gdy stają się celem samym w sobie. Mogą raczej być elementem jednej z możliwych dróg do szczęścia, a nie jej celem.

**Skąpiec**
Harpagon jest postacią komiczną, która ma właściwie tylko jedną cechę charakteru - patologiczne skąpstwo. Wszystkie jego decyzje i działania są w pełni podporządkowane zdobywaniu pieniędzy. Wydaje córkę za bogatego Anzelma, mimo że ona go nie kocha, ponieważ ten nie chce posagu. Planuje ożenić się z Marianną tylko dlatego, że naiwnie liczy na posag. Gani Kleanta, że ten pożycza pieniądze na wysoki procent, ponieważ w ten sposób traci pieniądze - sam znajduje się po drugiej stronie barykady, zarabiając.
Postawa Harpagona zatruwa życie wszystkim dookoła. Jego rodzina jest od niego uzależniona ekonomicznie i tylko dlatego wciąż się z nim zadaje, unieszczęśliwia ją jednak, uniemożliwiając małżeństwa dyktowane uczuciem. Niszczy również własne życie, skazując się na samotność. 
Dobitnie pokazuje to zakończenie komedii. Harpagon odzyskuje utraconą szkatułkę, którą przytula, zaś jego dzieci wybierają miłość do drugiej osoby, zostawiając ojca, gdy tylko mogą się od niego uniezależnić. Rzecz kończy się szczęśliwie, jednak Harpagon pozostaje kompletnie osamotniony, jedynie ze swoją szkatułką - pozostaje mu samotne życie.

**Mit o złotym dotyku**
Midas był królem Frygii, który kochał złoto. Godnie przyjął zagubionego Sylena z orszaku Dionizosa, za co bóg nagrodził go spełnieniem jednego życzenia. Władca poprosił, aby wszystko czego dotknie zmieniało się w złoto. Szybko zorientował się, że grozi mu śmierć głodowa - jedzenie zamieniało się w złoto. Dodatkowo przypadkiem przemienił swoją córkę w złotą statuę. Ubłagał więc u Dionizosa utratę daru - musiał jedynie obmyć się w rzece Paktol. 
Historia Midasa jasno pokazuje, jak nadmierna chciwość przemienia życie w koszmar. Jego krótkowzroczność doprowadziła do utraty córki. Nadmierne skupienie się na dobrach materialnych może prowadzić do upadku.

**Księga Koheleta**

**Zakończenie**
Choć dobra materialne mogą być jednym z elementów drogi do szczęścia, nie powinny być celem samym w sobie. Nadmierne skupienie na nich prowadzi do upadku.
### 16. Przyczyny nieporozumień między rodzicami a dziećmi
Omów zagadnienie na podstawie *Skąpca* Moliera. W swojej odpowiedzi uwzględnij również wybrany kontekst.

**Teza**
Przyczyny konfliktów pokoleniowych mogą być różne. Czasem wynikają z okresu buntu u dzieci, a czasem ze zbyt autorytarnej władzy dorosłych. Często przyczyną są też pieniądze. Z reguły te konflikty można jednak sprowadzić po prostu do braku komunikacji.

**Skąpiec**
W *Skąpcu* widzimy obraz patologicznej rodziny, ekonomicznie uzależnionej od ojca. Kleant i Eliza utrzymują kontakt z Harpagonem tylko dlatego, że potrzebują jego pieniędzy i nie są w stanie się uniezależnić. Harpagona zaś nie kompletnie nie interesuje dobro dzieci - dla niego ważne są tylko i wyłącznie pieniądze. Nie słucha dzieci, ciągle je krytykuje, wymusza na nich małżeństwa zgodne z jego interesem finansowym. 
Brak jakiegokolwiek dialogu i zainteresowania dziećmi ze strony Harpagona doprowadza do stałego rozpadu więzi rodzinnych. Dzieci przy pierwszej możliwej okazji opuszczają ojca, którego nawet to nie martwi - liczy się dla niego tylko odnaleziona szkatułka. 

**Chłopi**
Antek pragnie własnego gospodarstwa i niezależności, nie chce dłużej być parobkiem we własnym domu. Boryna natomiast nie chce wyzbywać się ziemi, która stanowi dla niego sens życia. Ponadto nie chce iść **na wycug** (utrzymanie starych rodziców przez dzieci), ponieważ boi się podzielenia losu np. Jagustynki, która została wyrzucona przez dzieci po przepisaniu im ziemi. Obydwaj mężczyźni są uparci, dumni i porywczy, co uniemożliwia kompromis.
Sytuacji nie ułatwia romans Antka z Jagną, którą Maciej postanawia poślubić. Ślub wywołuje gniew Antka, zaś Boryna przyłapuje młodych na schadzce w stogu siana, który następnie podpala. 
Choć ostatecznie nawiązuje się między mężczyznami nić porozumienia, jest już za późno. Antek staje w obronie ojca podczas bitwy o las i zabija napastnika, który go ranił. Boryna umiera jednak zanim Antek wychodzi z więzienia.

**Romeo i Julia**

**Zakończenie**
Konflikty międzypokoleniowe mogą mieć różne przyczyny, choć zwykle sprowadzają się do braku komunikacji i chęci do porozumienia, przekonania jednej lub obu ze stron o swojej absolutnej racji. Literatura pokazuje, że często są niemożliwe do rozwiązania zanim nie jest za późno.

# Oświecenie
## Wybrana satyra
### 17. Wady ludzkie w krzywym zwierciadle satyry
Omów zagadnienie na podstawie znanej Ci satyry Ignacego Krasickiego. W swojej odpowiedzi uwzględnij również wybrany kontekst.

**Teza**
Sztuka jest medium umożliwiającym krytykę wad ludzkich i przestrzeganie przed nimi społeczeństwa. Pozwala na realizację funkcji dydaktycznej w formie przystępnej, łatwej do przyswojenia dla każdego, nawet mnie wyedukowanego odbiorcy. Szczególnie ironia i wyolbrzymienie są efektywnymi środkami dla dydaktyki - łatwo operować absurdem i piętnować w ten sposób pewne cechy i zachowania.

**Do króla**
W dosłownej warstwie znaczeniowej utwór krytykuje Stanisława Augusta Poniatowskiego, jednak zarzuty, jakie mu stawia, są absurdalne: przesadna dobroć, mądrość, brak królewskich korzeni. Ironizując, podmiot liryczny skłania do refleksji nad stanem społeczeństwa, które stawia władcy takie zarzuty. Zwierciadło tej satyry jest zatem wyjątkowo krzywe, zmuszając czytelnika do zastanowienia się nad tym, czyje wady są tu tak naprawdę piętnowane. 

**Pijaństwo**
(bardziej zachowawcza niż *Do króla* dla tego pytania być może)
Ironiczny utwór krytykujący pijaństwo i ośmieszający szlachtę. Autor ukazuje jej zachowania - każda okazja jest dobra, żeby się napić, a jeśli żadnej nie ma, to można ją stworzyć. Picie prowadzi do dalszego picia a to do bijatyk. Szlachcice, ponarzekawszy na skutki picia, postanawiają się napić. Krasicki wyśmiewa tu krytykanctwo i bezskuteczne moralizowanie. Rzeczywistość jest zhiperbolizowana w sposób karykaturalny - krzywe zwierciadło.

**Skąpiec**
Molier posługuje się ironią i hiperbolizacją w celu krytyki skąpstwa. Harpagon jest postacią jednowymiarową, skąpstwo jest jedyną cechą charakteru. Poprzez zastosowanie takiego wyolbrzymienia oraz wprowadzenie komizmu łatwo jest autorowi piętnować tę negatywną cechą, pokazując absurdalne sytuacje, do których prowadzi. 

**Zakończenie**
Satyra, przejaskrawiając rzeczywistość, ukazując ją jako pełną wad, pełnią funkcję dydaktyczną i przestrzegają czytelnika przed zgubnymi nawykami i cechami. Taki zabieg umożliwia uzyskanie prostego i efektywnego przekazu. 
# Romantyzm
## Wybrane ballady
### 18. Świat ducha a świat rozumu
Omów zagadnienie na podstawie *Romantyczności* Adama Mickiewicza. W swojej odpowiedzi uwzględnij również wybrany kontekst.

**Teza**
Konflikt między duchem a rozumem, mózgiem a sercem, racjonalizmem a uczuciami, funkcjonował w praktycznie każdej epoce literackiej. Według teorii sinusoidy epok Krzyżanowskiego, każda z epok charakteryzowała się racjonalnością lub irracjonalnością, była apollińska lub dionizyjska. Ten konflikt wartości był założycielski dla romantyzmu, którego przedstawiciele, w przeciwieństwie do pokolenia działaczy oświecenia, za nadrzędną wartość w życiu uznawali uczucia.

**Romantyczność**
Jasno ukazuje to Adam Mickiewicz w utworze programowym polskiego romantyzmu - *Romantyczności*.
Bohaterką ballady jest Karusia, która widzi swojego, zmarłego dwa lata wcześniej, kochanka Jasia. Zachowuje się jak szalona. Obserwujący ją prości ludzie wierzą jej i modlą się za nią. Starzec, utożsamiany z Janem Śniadeckim, profesorem i krytykiem romantyzmu, nie wierzy w zjawiska nadnaturalne i kwestionuje prawdomówność dziewczyny.
W utworze dochodzi do konfrontacji dwóch światopoglądów. Starzec reprezentuje podejście oświeceniowe, stawiając na racjonalizm oraz „szkiełko i oko". Narrator podkreśla znaczenie uczuć i intuicji w poznawaniu rzeczywistości, skłania się ku ludowości. Mówi jasno:
> Czucie i wiara silniej mówi do mnie,
> Niż mędrca szkiełko i oko

Utwór nawiązuje do praojca romantyzmu, Szekspira - motto z Hamleta:
> Zdaje mi się, że widzę… Gdzie?
Przed oczyma duszy mojej.

Zaznacza więc wyższość świata ducha nad rozumem i możliwość poznania nie tylko zmysłami, ale też emocjami.

**Wesele**
Młoda Polska to epoka nazywana też neoromantyzmem. Pierwszy akt *Wesela* jest realistyczny, jednak od momentu zaproszenia chochoła na wesele przez Pana Młodego na uroczystości zaczynają pojawiać się różne zjawy. Różnym gościom ukazują się różne postaci, przypominające im o przeszłości, piętnujące postawy lub zachęcające do działania.
Scena, w której Marysi ukazuje się widmo zmarłego kochanka, jest bezpośrednim nawiązaniem do *Romantyczności*, kontrastuje z nią jednak. Marysia, w przeciwieństwie do Karusi, ostatecznie odpycha Widmo, wybierając żywego mężczyznę zamiast wspominania przeszłości. Wyspiański podkreśla tu odrzucenie dawnych, romantycznych wartości. Rycerz ukazuje się Poecie, przypomina on o dawnej potędze Rzeczypospolitej, kontrastowanej z aktualnie trawiącym ojczyznę marazmem. Stańczyk ukazuje się Dziennikarzowi, dla którego stanowi antytezę. Publicysta powinien angażować się w politykę, motywować naród do walki. Stańczyk przypomina mu o tej roli i wyrzuca brak zaangażowania. Upiór, duch Jakuba Szeli, ukazujący się Dziadowi, przypomina widzowi o rabacji galicyjskiej, a więc i o napięciach pomiędzy chłopstwem a inteligencją. Do Gospodarza przybywa zaś Wernyhora, zlecając mu organizację zrywu narodowowyzwoleńczego. 
W dramacie Wyspiańskiego elementy fantastyczne są integralną częścią rzeczywistego świata i na niego oddziałują. Są sposobem autora na ukazanie pewnych dynamik w społeczeństwie oraz krytykę aktualnych postaw.

**Król olch**
(Jeśli się nie pamięta dobrze *Wesela* to *Król olch* jest dużo łatwiejszy)
Ballada opowiada o ojcu i synu, którzy gnają przez las konno, wracając do domu. Dziecko widzi króla olch, który zaprasza je do dołączenia do jego dworu. Ojciec nic takiego nie widzi. 
Mamy paralelizm światów rzeczywistego i fantastycznego, Goethe nie odpowiada, który jest prawdziwy - jeden oddziałuje na drugi, dziecko naprawdę umiera. Obydwa światy ukazane są więc jako równorzędne.

**Zakończenie**
Choć mamy tendencję do faworyzowania rozumu, świata rzeczywistego i racjonalnego myślenia, literatura pokazuje, że zarówno świat ducha jak i rozumu są ważne. Często wzajemnie na siebie oddziałują. Nie możemy ignorować świata emocji i przeczuć, który może wiele nam powiedzieć o świecie rzeczywistym.

### 19. Jakie znaczenie dla człowieka ma przyroda
Omów zagadnienie na podstawie znanych Ci ballad Adama Mickiewicza. W swojej odpowiedzi uwzględnij również wybrany kontekst.

**Teza**
Przyroda od zawsze była postrzegana jako życiodajna siła, z której człowiek pochodzi i która zapewnia mu przetrwanie. W epoce romantyzmu zmieniło się jednak jej postrzeganie, artystów zaczęła fascynować jej groźna i tajemnicza strona. To u niej doszukiwali się sprawiedliwości w sytuacjach, w których ludzki system zawodził.

**Świtezianka, Lilije**
W balladach Mickiewicza natura pełni właśnie taką rolę - strażniczki sprawiedliwości, wykonawczyni boskich wyroków. 
W *Świteziance* dochodzi do złamania przysięgi wierności, którą strzelec złożył ukochanej. Daje się on uwieść wodnej nimfie. Okazuje się jednak, że jest to ta sama dziewczyna, badająca jego wierność. W zemście za jego zdradę zostaje pochłonięty przez jezioro, a jego dusza zostaje zaklęta pod modrzewiem. Widać, jak przyroda jest zaangażowana w wymierzenie kary za niesprawiedliwość.
Podobną funkcję pełni przyroda w *Lilijach*. Lilie, zasiane przez kobietę na grobie męża, miały ukryć zbrodnię, a stają się jej symbolem. Natura demaskuje zbrodnię a następnie wymierza karę - cerkiew zapada się w trzęsieniu ziemi, a na niej wyrastają lilie. Przyroda jest strażniczką zasady, że *nie masz zbrodni bez kary*.

**Chłopi**
Inną rolę odgrywa natura w *Chłopach*. Reymont powraca do realistycznego przedstawienia przyrody jako karmicielki, której podporządkowany jest rytm ludzkiego życia i od której kaprysów zależy ich egzystencja.
Chłopi, którzy żyją dzięki jej plonom - uprawom i zwierzętom - są kompletnie od niej zależni. Nie jest ona już metafizycznym strażnikiem moralności, a namacalnym czynnikiem, dającym urodzaj lub biedę. 
Nie bez przyczyny Reymont podzielił swoją powieść na części o nazwach odpowiadających porom roku. Podkreśla w ten sposób, że to właśnie rytmowi natury podporządkowane było chłopskie życie. Stałe były w tym cyklu zarówno prace rolne (siew, żniwo, wykopki, obieranie kapusty) jak i obrzędy (Wielkanoc, Dożynki, Boże Narodzenie). 

**Zakończenie**
Przyroda pełni kluczową rolę w życiu człowieka. Literatura ukazuje jednak różne aspekty tej roli - od karmicielki, zapewniającej przeżycie i dobrobyt, po strażniczkę moralności i wykonawczynię boskich wyroków.
## Dziady cz. III
### 20. Losy młodzieży polskiej pod zaborami
Omów zagadnienie na podstawie *Dziadów części III* Adama Mickiewicza. W swojej odpowiedzi uwzględnij również wybrany kontekst.

**Teza**
Polska młodzież pod zaborami odznaczała się często ogromną odwagą i niezłomnym duchem walki. Działając w celu podtrzymania narodowej tożsamości, podlegała okrutnym prześladowaniom, lecz nie łamała się.

**Dziady cz. III**
W dramacie Mickiewicz ukazał poruszające portrety młodych patriotów, często bazowane na historycznych postaciach. 
Na skutek represji Senatora Nowosilcowa litewska młodzież była więziona, mimo braku jakiejkolwiek winy - Senator chciał przypodobać się carowi, wyszukiwał więc na siłę nieistniejący spisek. Patrioci byli więzieni przez wiele miesięcy bez procesu, wywożeni na Syberię oraz brutalnie torturowani.
Widzimy męczeństwo Janczewskiego, który, mimo brutalnych tortur, po których nie jest w stanie samodzielnie iść i jest wspierany przez strażników, wykrzykuje z kibitki *Jeszcze Polska nie zginęła!* W Salonie warszawskim opowiadane są losy Cichowskiego, który został aresztowany i przez lata torturowany. Mimo ciężkiego okaleczenia nie zdradził towarzyszy, jednak po zwolnieniu stał się cieniem człowieka, nie poznawał bliskich i popadł w paranoję. 
Mickiewicz, ustami Piotra Wysockiego, wyraża pogląd, że patriotyczna młodzież stanowi trzon polskiego narodu, który zapewni przetrwanie narodowej tożsamości przez lata niewoli:
> Nasz naród jak lawa, 
> Z wierzchu zimna i twarda, sucha i plugawa, 
> Lecz wewnętrznego ognia sto lat nie wyziębi; 
> Plwajmy na tę skorupę i zstąpmy do głębi.

**Gloria victis**
Orzeszkowa przypomina o roli powstańców, których znaczną część stanowili młodzi ludzie. Nie bali się oddać życia w powstaniu za ojczyznę, Orzeszkowa przypomina o ich poświęceniu, sprzeciwiając się zanikowi pamięci o zrywach.
Maryś Tarłowski symbolizuje pokolenie, które, oprócz odważnego zaangażowania w powstanie, pracowało na rzecz polski w ramach pracy u podstaw. Był przyrodnikiem, który nauczał biednych. Jego śmierć symbolizuje stratę pokolenia, które mogło przyczynić się dla Polski.

**Zakończenie**
Postawa młodzieży podczas zaborów charakteryzowała się odwagą i niezłomnością, do dziś budzącą podziw i szacunek. Odegrali znaczącą rolę w procesie zachowania polskiej tożsamości w czasach zaborów i przyłożyli się do tego, że dziś możemy żyć w wolnej Polsce.
### 21. Mesjanizm jako romantyczna idea poświęcenia
Omów zagadnienie na podstawie *Dziadów części III* Adama Mickiewicza. W swojej odpowiedzi uwzględnij również wybrany kontekst.

**Teza**
Polski mesjanizm był odpowiedzią na potrzebę wytłumaczenia sensu cierpienia Polaków pod zaborami. Stanowił w pewnym sensie odpowiedź na zagadnienie teodycei w obliczu represji zaborców.
Wywodzi się z judeochrześcijańskiej tradycji biblijnej, według której świat zostanie zbawiony przez mesjasza, który odkupi ludzkość poprzez swoje cierpienie. W tej teorii historiozoficznej to naród polski jest mesjaszem - jego cierpienia mają więc sens, ponieważ doprowadzą do zbawienia wszystkich narodów.

**Dziady cz. III**
Mickiewicz przedstawia tę teorię w scenie V swojego dramatu - *Widzeniu Księdza Piotra*. Ksiądz Piotr błaga Boga o wybaczenie Konradowi, który przeciw niemu zbluźnił i przyjmuje na siebie jego grzechy. W odpowiedzi na pobożną postawę jest mu zesłana wizja.
Najważniejsze elementy wizji to
1. **Rzeź niewiniątek** - ks. Piotr widzi młodzież wywożoną kibitkami na Sybir, co nawiązuje do rzezi niewiniątek. Herod symbolizuje cara.
2. **Mesjasz** - tajemniczy "Czterdzieści i cztery", jak Jezus uniknął śmierci z rąk prześladowców. Typowa dla Apokalipsy symbolika liczb. 
3. Krzyż, rozciągający się na całą Europę, z trzech wyschłych ludów - cierpienie pod zaborami
4. **Żołnierze** symbolizują zaborców. Austriak poi Naród octem, Prusak żółcią, Moskal przebija jego bok kopią i upuszcza jego krew.
5. **Sędzia Gal - Piłat**, symbolizuje Francję, umywa ręce. Reprezentuje obojętność Europy wobec losu Polski. Krzyczy *Oto naród wolny, niepodległy!*, nawiązując do piłatowskiego *Ecce homo* - oto człowiek.
6. **Matka Wolność** - analogicznie do Maryi, cierpiąca wobec losu Polski
7. **Zmartwychwstanie** - wizja kończy się tryumfem. Naród umiera na krzyżu ale ulatuje ku niebu i zmartwychwstaje. 

Mesjanizm staje się sposobem Polaków na przetrwanie w trudnych czasów, daje im uzasadnienie ich cierpienia.

**Biblia**
Wizja ks. Piotra nawiązuje do biblijnej historii o męce Chrystusa. Elementy, które widzi ks. Piotr, wprost nawiązują do ewangelii - mesjasz 44 jako Chrystus, krzyż, wykonany z zaborców, rzymscy żołnierze, wykonujący wyrok, symbolizujący zaborców, Gal jako Piłat, Wolność jako Maryja.
To bezpośrednie nawiązanie uwydatnia uniwersalizm prawd - historia biblijna dzieje się na nowo, lecz męczennikiem staje się Polska. Możemy zatem przypuszczać, że koniec również będzie taki sam - zbawienie.

**Zakończenie**
Historiozofia mesjanistyczna, poprzez nawiązanie do znanej wszystkim historii o męce Chrystusa, daje wytłumaczenie i uzasadnienie męczeństwa narodu polskiego. Daje nadzieję zbawienia, ułatwiając znoszenie represji.
### 22. Postawy społeczeństwa polskiego wobec zaborcy
Omów zagadnienie na podstawie *Dziadów części III* Adama Mickiewicza. W swojej odpowiedzi uwzględnij również wybrany kontekst.

**Teza**
Polskie społeczeństwo przyjmowało wobec zaborców różnorodne postawy. Najszerzej przedstawianą w literaturze była ta aktywna, wyrażająca się w buncie i niezgodzie, zaangażowaniu w konspirację i powstania. Zdarzały się również postawy bierne, ludzi, którzy przedkładali własny interes nad dobro wspólnoty. 
W pozytywizmie wykształciła się z kolei postawa współpracy z zaborcą, podejmowana jednak nie w imię zdrady, a poprawy życia społecznego. 

**Dziady cz. III**
W dramacie Mickiewicz ukazał poruszające portrety młodych patriotów, często bazowane na historycznych postaciach. 
Na skutek represji Senatora Nowosilcowa litewska młodzież była więziona, mimo braku jakiejkolwiek winy - Senator chciał przypodobać się carowi, wyszukiwał więc na siłę nieistniejący spisek. Patrioci byli więzieni przez wiele miesięcy bez procesu, wywożeni na Syberię oraz brutalnie torturowani.
Widzimy męczeństwo Janczewskiego, który, mimo brutalnych tortur, po których nie jest w stanie samodzielnie iść i jest wspierany przez strażników, wykrzykuje z kibitki *Jeszcze Polska nie zginęła!* W Salonie warszawskim opowiadane są losy Cichowskiego, który został aresztowany i przez lata torturowany. Mimo ciężkiego okaleczenia nie zdradził towarzyszy, jednak po zwolnieniu stał się cieniem człowieka, nie poznawał bliskich i popadł w paranoję. 
Mickiewicz, ustami Piotra Wysockiego, wyraża pogląd, że patriotyczna młodzież stanowi trzon polskiego narodu, który zapewni przetrwanie narodowej tożsamości przez lata niewoli:
> Nasz naród jak lawa, 
> Z wierzchu zimna i twarda, sucha i plugawa, 
> Lecz wewnętrznego ognia sto lat nie wyziębi; 
> Plwajmy na tę skorupę i zstąpmy do głębi.

W tej wypowiedzi Wysocki zwraca jednak też uwagę na *skorupę*. Są to Polacy, którzy przedkładają komfort nad patriotyzm. W dramacie reprezentowani przez towarzystwo stolikowe mówią dużo po francusku, interesuje ich prosta literatura, nie chcą mówić o tematach patriotycznych. Mickiewicz, nazywając ich skorupą, podkreśla jednak również, że jest to grupa niereprezentatywna dla całego społeczeństwa.

**Lalka**
Inne postawy wobec zaborców wykształciły się w epoce pozytywizmu. Choć wyrażano się z szacunkiem o powstańcach, odrzucano ideę walki zbrojnej jako nieefektywną. Skupiano się raczej, w duchu utylitaryzmu i organicyzmu, na pracy organicznej, mającej na celu poprawę jakości życia całego społeczeństwa polskiego. 
Idealnym przykładem jest Stanisław Wokulski. W młodości powstaniec styczniowy, po powrocie z zesłania zmienił swoją postawę. Robi interesy z Rosjanami (Suzin, Spółka do handlu ze Wschodem), zarabiając na tym ogromne pieniądze. Umożliwia mu to jednak prowadzenie działalności przedsiębiorczej i charytatywnej. Działania te można postrzegać jako przejaw nowoczesnego patriotyzmu, stawiającego na rozwój społeczny zamiast walki zbrojnej. 

**Zakończenie**
Choć możemy dojrzeć różnorodne postawy wobec zaborcy, w większości były one zorientowane na poprawę losu narodu polskiego. Występowały od tego niechlubne wyjątki, jak towarzystwo stolikowe, nie były one jednak reprezentatywne dla całego społeczeństwa. 
### 23. Różne postawy człowieka wobec Boga
Omów zagadnienie na podstawie *Dziadów części III* Adama Mickiewicza. W swojej odpowiedzi uwzględnij również wybrany kontekst.

**Teza**
Wobec Boga można przyjmować różne postawy. Tradycyjnie był on ostoją w trudnych czasach, jednak ogrom cierpienia potrafił być tak duży, że ludzie odwracali się od Boga, nie potrafiejąc zrozumieć, jak może on na coś takiego pozwolić.

**Dziady cz. III**
Konrad jest rozdarty. Widzi ogromne cierpienie narodu polskiego, męczonego okrutnymi represjami i nie rozumie, czemu Bóg nie reaguje. Domaga się od niego władzy nad duszami, zarzuca, że nie jest miłością, a mądrością. Uważa, że jest w stanie lepiej rządzić światem, wyzywa Boga na pojedynek. Bóg nie odpowiada na te prowokacje, nie daje Konradowi zrozumienia.
> Ja chcę mieć władzę, jaką Ty posiadasz, 
> Ja chcę duszami władać, jak Ty nimi władasz.

> Kłamca, kto Ciebie nazywał miłością, 
> Ty jesteś tylko mądrością. 

Odmienną postawę prezentuje ks. Piotr. Pokorny bernardyn błaga Boga o przebaczenie win Konradowi i przejmuje na siebie jego grzechy. Podkreśla swoją marność wobec Boga
> Panie! czymże ja jestem przed Twoim obliczem -
> Prochem i niczem;

Nie butnemu Konradowi, ale właśnie pokornemu księdzu Bóg zsyła wizję przyszłości Polski.

**Sonet IV o wojnie naszej, którą wiedziemy z szatanem, światem i ciałem**
Opisuje rozdarcie, zagubienie i niepokój człowieka baroku, rozdartego między życiem wiecznym a doczesnym. Skazany na walkę z szatanem, ziemskimi pokusami i ciałem. Potrzebuje wsparcia w walce w postaci Boga, on staje się dla marnego człowieka ostoją.

**Dżuma**
Ojciec Paneloux początkowo wierzy, że dżuma to kara boska za grzechy, tak przedstawia ją w swoim pierwszym kazaniu. Przemiana następuje po obserwacji agonii syna sędziego Othona (Filipa), która nie jest w ten sposób wytłumaczalna. Wstępuje do formacji sanitarnych. W drugim kazaniu zamiast *wy* mówi o mieszkańcach *my*, uznaje epidemię za próbę wiary, twierdzi, że cierpienie należy zaakceptować, a wręcz go chcieć, skoro Bóg go chce. 
Rieux stanowi przeciwwagę dla Paneloux. Jako ateista odrzuca religijne tłumaczenie epidemii. Jego heroizm wynika zaś z humanizmu, nie z wiary. Nie może zgodzić się na istnienie Boga w świecie, w którym istnieje taki ogrom niezawinionego cierpienia. 

> Skoro jednak śmierć ustanawia porządek świata, może lepiej jest dla Boga, że nie wierzy się w niego i walczy ze wszystkich sił ze śmiercią, nie wznosząc oczu ku temu niebu, gdzie on milczy.

Również Tarrou chce wiedzieć, czy można być *świętym bez Boga* - próbuje, poprzez bunt przeciwko absurdowi, prowadzić dobre, etyczne życie. Nie wierzy jednak w Boga i nie potrzebuje go, aby być dobrym człowiekiem. 

**Zakończenie**
Na przestrzeni wieków człowiek przyjmował wobec Boga różne postawy. Często jest on dla ludzi opoką, ostoją w trudnych czasach, opiekunem, któremu można było zaufać (Sęp-Szarzyński, ks. Piotr). Kiedy jednak ogrom cierpienia staje się tak wielki, że problem teodycei staje się trudny do rozwiązania, ludzie często odwracają się od Boga, w najlepszym wypadku kwestionując jego istnienie (Dżuma), a w najgorszym zarzucając mu obojętność (Konrad).
### 24. Jakie prawdy o człowieku ujawniają jego sny albo widzenia
Omów zagadnienie na podstawie *Dziadów części III* Adama Mickiewicza. W swojej odpowiedzi uwzględnij również wybrany kontekst.

**Wstęp**
Sny i widzenia często dają nam wgląd w psychikę i podświadomość bohatera, ujawniając prawdy, których nawet on sam może nie być świadom.

**Dziady cz. III**
W stanie profetycznego uniesienia, Konrad doznaje wizji, w której widzi siebie jako orła, mającego wgląd w przyszłość ojczyzny. Jego wzrok zostaje jednak przesłonięty przez kruka. Wizja jest pierwszą zapowiedzią roli, w jakiej widzi się Konrad - wielkiego profety, równocześnie ucieleśniającego cały naród (orzeł). 
Najistotniejszym widzeniem w utworze jest *Widzenie Księdza Piotra* - scena V. Duchowny doznaje profetycznej wizji, w której, według logiki mesjanistycznej, martyrologia narodu polskiego zostaje porównana do męki Chrystusa. Wizja stanowi wytłumaczenie sensu cierpienia i obietnicę zbawienia. Widzenie ujawnia pokorę i duchową siłę Księdza Piotra. Kontrastuje on z Konradem, który, bluźniąc przeciw Bogu, nie zasłużył na widzenie. Ks. Piotr, jako moralny przewodnik, dostrzega boski plan dla ojczyzny.
W następnej scenie (VI - *Sen Senatora*) widzimy sen Nowosilcowa. Nowosilcow we śnie zyskuje względy cara. Czuje nienawiść innych dworzan, którzy kłaniają mu się, choć go nienawidzą. Ostatecznie cesarz ponownie się od niego odwraca, co jest dla Senatora najgorszym wyrokiem. Nie może odpędzić się od robaków. Sen odsłania przed czytelnikiem motywacje bohatera, jego największe pragnienia i lęki - łaska cara lub jej brak. Robaki, pojawiające się na końcu snu, można interpretować jako wyrzut podświadomości Senatora, buntującej się przeciwko jego okrucieństwu.

**Zbrodnia i kara**
Sny odgrywają istotną rolę w powieści psychologicznej, jaką jest *Zbrodnia i kara*. Jeszcze przed zabójstwem Rodion ma sen o klaczy. W śnie Raskolnikow wraca do dzieciństwa. Z ojcem przechodzą obok grupy pijanych chłopów, katujących starą klacz. Rodion próbuje ich powstrzymać, widzimy jego empatyczną stronę. W społeczności jest przyzwolenie na przemoc wobec konia. 
Sen możemy rozumieć jako projekcję podświadomości, sprzeciwiającej się planowanemu morderstwu.
Po zabójstwie, Raskolnikowa zaczynają dręczyć jeszcze silniejsze przeżycia senne, o pobiciu gospodyni i o ponownym zabójstwie:
- Sen ma miejsce krótko po zabójstwie. Raskolnikowowi wydaje się, ze śledczy Pietrowicz bije gospodynię przed drzwiami mieszkania. Słyszy piski i jęki. Sen możemy rozumieć jako manifestacje strachu przed konsekwencjami, Rodion boi się, że zmierza po niego policja.
- We śnie Raskolnikow wraca na miejsce zbrodni i ponownie zabija lichwiarkę. Wydaje mu się, że tej nic się nie stało i że śmieje się z niego.
Sny te są elementem kary Rodiona, który był przekonany, że jako nadczłowiek będzie w stanie popełnić zbrodnię bez żadnych konsekwencji. Mimo że pozostaje nieuchwytny wobec wymiaru sprawiedliwości, kara manifestuje się w postaci reakcji jego ciała na zbrodnię - oprócz fizycznej choroby, jego podświadomość i sumienie buntują się, co manifestuje się właśnie w snach. 

W analogiczny sposób buntuje się sumienie Swidrygajłowa:
- Śni mu się, że chodzi po nim mysz, od której nie może się odpędzić. Mysz może symbolizować sumienie.
- Śni mu się trumna jednej z jego ofiar, 10-letniej samobójczyni.
- Śni mu się, że znajduje małą dziewczynkę i jej pomaga. Kładzie ją do snu, a później ona się z niego śmieje.

**Zakończenie**
Sny i widzenia są narzędziami autora, umożliwiającymi odkrycie przed czytelnikiem ukrytych motywacji i lęków bohatera, często nieznanych jemu samemu. Może nam ukazać prawdziwą naturę bohatera (np. ks. Piotr i Konrad, którzy widzą się jako przewodnicy narodu). Są również narzędziem kary wobec zbrodniarzy - jeśli nie daje im rady ludzki system sprawiedliwości, są karani przez własne sumienie, m.in. przy pomocy snów (Nowosilcow, Raskolnikow, Swidrygajłow).
### 25. W jakim celu twórca nawiązuje do motywów biblijnych?
Omów zagadnienie na podstawie *Dziadów części III* Adama Mickiewicza. W swojej odpowiedzi uwzględnij również wybrany kontekst.

**Teza**
Nawiązywanie do motywów biblijnych ma na celu podkreślenie uniwersalności pewnych prawd. Biblia, jeden z fundamentów kultury europejskiej, jest pełna opowieści o charakterze parabolicznym i ponadczasowych prawideł, które wciąż pozostają aktualne, mimo zmieniających się okoliczności.

**Dziady cz. III**
Polski mesjanizm był odpowiedzią na potrzebę wytłumaczenia sensu cierpienia Polaków pod zaborami. Stanowił w pewnym sensie odpowiedź na zagadnienie teodycei w obliczu represji zaborców.
Wywodzi się z judeochrześcijańskiej tradycji biblijnej, według której świat zostanie zbawiony przez mesjasza, który odkupi ludzkość poprzez swoje cierpienie. W tej teorii historiozoficznej to naród polski jest mesjaszem - jego cierpienia mają więc sens, ponieważ doprowadzą do zbawienia wszystkich narodów.
Mickiewicz przedstawia tę teorię w scenie V swojego dramatu - *Widzeniu Księdza Piotra*. Ksiądz Piotr błaga Boga o wybaczenie Konradowi, który przeciw niemu zbluźnił i przyjmuje na siebie jego grzechy. W odpowiedzi na pobożną postawę jest mu zesłana wizja, wprost nawiązująca do biblijnej historii o męce Chrystusa. 
Najważniejsze elementy wizji to
1. **Rzeź niewiniątek** - ks. Piotr widzi młodzież wywożoną kibitkami na Sybir, co nawiązuje do rzezi niewiniątek. Herod symbolizuje cara.
2. **Mesjasz** - tajemniczy "Czterdzieści i cztery", jak Jezus uniknął śmierci z rąk prześladowców. Typowa dla Apokalipsy symbolika liczb. 
3. Krzyż, rozciągający się na całą Europę, z trzech wyschłych ludów - cierpienie pod zaborami
4. **Żołnierze** symbolizują zaborców. Austriak poi Naród octem, Prusak żółcią, Moskal przebija jego bok kopią i upuszcza jego krew.
5. **Sędzia Gal - Piłat**, symbolizuje Francję, umywa ręce. Reprezentuje obojętność Europy wobec losu Polski. Krzyczy *Oto naród wolny, niepodległy!*, nawiązując do piłatowskiego *Ecce homo* - oto człowiek.
6. **Matka Wolność** - analogicznie do Maryi, cierpiąca wobec losu Polski
7. **Zmartwychwstanie** - wizja kończy się tryumfem. Naród umiera na krzyżu ale ulatuje ku niebu i zmartwychwstaje. 

Nawiązanie do motywów biblijnych daje Polakom uzasadnienie ich cierpienia, porównując naród polski do Chrystusa, Mickiewicz daje nadzieję na zbawienie.

**Mistrz i Małgorzata**
Bułhakow nawiązuje do motywów biblijnych poprzez umieszczenie, w ramach kompozycji szkatułkowej, w swojej powieści następnej powieści, której akcja dzieje się w Jerozolimie podczas skazania, męki i śmierci Chrystusa: 
Jeszua Ha-Nocri to człowiek dobry i szlachetny, którego świat zniszczy. Jeszua jest zupełnie ludzki, nie zawsze radzi sobie z życiem. Piłat odbiera go jako człowieka naiwnego - Jeszua uważa, że wszyscy ludzi są dobrzy, nawet nazywa prokuratora dobrym człowiekiem. 
Piłat nie chce skazywać Jeszui, ale jest konformistą - działa w ramach systemu i nie uważa, że nie może sobie pozwolić na darowanie mu życia, boi się. Popełnia **grzech zaniechania** - nie ratuje Jeszui chociaż mógłby, nie reaguje na zło. 
Mistrz jest podobno do Jeszui - broni prawdy, prostolinijny, dobry, szlachetny. Piłat z kolei symbolicznie reprezentuje *homo sovieticus* - boi się przeciwstawić niesprawiedliwości ze względu na potencjalne konsekwencje.
**Kompozycja szkatułkowa uwydatnia uniwersalność praw moralnych** - w sensie etycznym następuje analogia między Piłatem a mieszkańcami ZSRR, między Jeszuą a Mistrzem. 
*Homo sovieticus* - wprowadzone przez Aleksandra Zinowjewa. Termin opisujący członka zdemoralizowanego społeczeństwa komunistycznego:
- oportunista
- wyzbywa się dążeń i pragnień, podporządkowuje życie kolektywowi
- uniżoność wobec silniejszych, odreagowuje na słabszych

**Zakończenie**
Podejmowanie motywów biblijnych umożliwia uwydatnienie uniwersalności i ponadczasowości pewnych prawd i pozwala dostrzec sens w trudnych momentach dziejowych.
# Pozytywizm
## Lalka
### 26. Miłość - siła destrukcyjna czy motywująca do działania
Omów zagadnienie na podstawie *Lalki* Bolesława Prusa. W swojej odpowiedzi uwzględnij również wybrany kontekst.

**Teza**
Miłość to jedno z najsilniejszych uczuć, wywiera duży wpływ na ludzkie dzieje.

**Lalka**
Miłość Wokulskiego do Izabeli jest motorem napędowym wszystkich jego działań. Jego życie jest jej kompletnie podporządkowane. Zdobywa majątek po to, żeby się do niej zbliżyć, dlatego też kupuje kamienicę Łęckich i sprzedaje sklep galanteryjny. Są to ryzykowne decyzje (zarówno finansowo jak i życiowo - wyjazd na wojnę), ale to właśnie miłość motywuje go do ich podejmowania.
Idealizacja Izabeli okazuje się zgubna - okazuje się ona zwykłą, egoistyczną, gardzącą niewysoko urodzonymi arystokratką, a Wokulski przez jej zdradę prawie popełnia samobójstwo. Mimo to jego uczucie popychało go do działania i zaowocowało w prowadzonej przez niego pracy organicznej (Marianna, Wysocki, Węgiełek) - nie zdobyłby majątku, gdyby nie ta miłość.

**Potop**
Miłość Andrzeja Kmicica do Oleńki Billewiczówny również jest dla niego siłą napędową. Początkowo jest on awanturnikiem, skłonnym do bijatyk i pijatyk. To właśnie odrzucenie przez Oleńkę staje się jednym z impulsów do jego wewnętrznej przemiany. Kiedy rozumie, że Radziwiłłowie go oszukali, to miłość do Oleńki stanowi dla niego motywację do poprawienia się - działa po to, aby odzyskać ukochaną. Dlatego oczyszcza swoje imię, walcząc w obronie Jasnej Góry i ratując życie Jana Kazimierza. 
Ostatecznie jego starania okazują się skuteczne - doznaje rehabilitacji w oczach ojczyzny i ukochanej.

**Cierpienia młodego Wertera**
**Przedwiośnie** (Wanda Okszyńska)

**Zakończenie**
Miłość jest potężną siłą, która choć może zniszczyć człowieka, potrafi też motywować go do działania, popychając do czynów, na które inaczej nigdy by się nie zdobył. 
### 27. Różne oblicza przyjaźni
Omów zagadnienie na podstawie *Lalki* Bolesława Prusa. W swojej odpowiedzi uwzględnij również wybrany kontekst.

**Teza**
Przyjaźń jest jednym z najważniejszych uczuć w życiu człowieka. Dobry przyjaciel to ktoś, komu możemy ufać i kto stanowi dla nas oparcie w trudnych czasach.

**Lalka**
Przyjaźń Wokulskiego i Rzeckiego opiera się na wzajemnym szacunku, lojalności i oddaniu, mimo różnic w podejściu do życia. Rzecki zawsze wierzy w intencje i sukces Wokulskiego, nawet gdy tamten jest krytykowany przez otoczenie. Przedkłada jego dobro nad własne - chce, by Stach poślubił Stawską, którą sam kochał, ponieważ wierzył, że będzie to dla niego dobre. Równocześnie, choć nie rozumie fascynacji Wokulskiego Łęcką, nie ocenia go z tego powodu, zawsze wspierając przyjaciela.
Inny charakter ma relacja Wokulskiego z Szumanem. Doktor jest cynikiem, patrzy na życie z dystansem i ma gorzki stosunek do miłości, co wynika z nieszczęśliwej przeszłości i przedwczesnej śmierci ukochanej. Przestrzega Wokulskiego przed zbytnim zaangażowaniem, wiedząc, że arystokracja nigdy nie zaakceptuje obcego. Relacja obu panów nie ma charakteru bezwarunkowego wsparcia, Szuman pełni raczej rolę krytyka, umożliwiającego Wokulskiemu odmienne spojrzenie na sytuację. 

**Dżuma**
Przyjaźń doktora Rieuxa z Jeanem Tarrou, w przeciwieństwie do relacji Wokulskiego, nie jest długotrwała. Panowie poznali się w Oranie, do którego Tarrou przyjechał niedługo przed wybuchem epidemii. Ich przyjaźń skrystalizowała się jako odpowiedź na absurd choroby, trudne czasy umocniły ich bliskość. Podczas gdy relacja Wokulskiego i Rzeckiego trwała mimo różnic światopoglądowych, przyjaźń doktora z Tarrou wynikała przede wszystkim ze wspólnego sposobu postrzegania epidemii. Obydwaj uważali walkę z nią za swój obowiązek jako ludzi, epidemia była dla nich testem człowieczeństwa. 

**Zakończenie**
Przyjaźń jest bardzo ważna, ale przyjmuje różne formy. Może trwać mimo trudnych czasów (Rzecki) lub się w ich obliczu formować (Rieux i Tarrou). Przyjaciel nie musi też być bezwarunkowym wsparciem (Rzecki), a może odwodzić nas od złych wyborów i oferować inną perspektywę (Szuman). 
### 28. Praca jako pasja człowieka
Omów zagadnienie na podstawie *Lalki* Bolesława Prusa. W swojej odpowiedzi uwzględnij również wybrany kontekst.

**Teza**
Praca, choć kojarzona przede wszystkim z przykrym obowiązkiem, może być dla człowieka pasją, dawać mu sens i godność.

**Lalka**
Jako powstała w epoce pozytywizmu, powieść gloryfikuje pracę i podkreśla jej znaczenie dla zapewnienia dobrobytu całego społeczeństwa. 
Ignacy Rzecki jest postacią, dla której praca stanowi najwyższą wartość w życiu. Jego życie obraca się wokół obowiązków zawodowych, które wykonuje z pasją i zaangażowaniem. Praca stanowi główny sens jego życia - kiedy próbuje wyjechać na od dawna zaplanowany urlop w ostatnim momencie wysiada z pociągu, nie umiejąc zostawić sklepu i Warszawy. 
Praca naukowa stanowi pasję Ochockiego, Geista i Wokulskiego. Wszyscy wierzą, że wynalazki przyczynią się do poprawy poziomu życia społeczeństw. Praca jest dla nich pasją - Ochocki odrzuca arystokratyczny styl życia, by się jej poświęcić. Geist jest pogardzany przez środowiska naukowe, jednak nie przejmuje się tym - uważa swoją pracę za wartość wyższą. Wokulski również jest zafascynowany nauką do tego stopnia, że rozważa porzucenie Łęckiej (najwyższej dla niego wartości) żeby oddać się pracy wynalazczej.

**Dżuma**
Praca w ramach walki przeciwko epidemii stanowi sens życia doktora Rieuxa i Jeana Tarrou. Rieux całkowicie poświęca się pracy, oddaje chorym cały swój czas, prawie nie śpiąc i nie jedząc. Tarrou z kolei, choć jest obcy w Oranie i choć grozi to śmiercią, tworzy formacje sanitarne i angażuje w ich działalność. 
Dla bohaterów *Dżumy* poświęcenie się pracy, buntowi przeciw absurdowi stanowi sens i istotę człowieczeństwa. 

**Zakończenie**
Praca może być nie tylko pasją człowieka, ale jego powołaniem i sensem życia, jeśli wierzy, że ma ona wyższy cel i prowadzi do lepszej przyszłości.
### 29. Jaką rolę w relacjach międzyludzkich odgrywają majątek i pochodzenie
Omów zagadnienie na podstawie *Lalki* Bolesława Prusa. W swojej odpowiedzi uwzględnij również wybrany kontekst.

**Teza**
Choć chcielibyśmy wierzyć, że każdy człowiek jest kowalem własnego losu, majątek i pochodzenie odgrywają kluczową rolę w relacjach międzyludzkich. Warunki, jakie każdy człowiek ma zapewnione po urodzeniu determinują jego przyszłość i możliwości.

**Lalka**
W swojej powieści Prus przedstawia ideę determinizmu społecznego. 
ci. Wokulski wierzy, że ciężką pracą będzie mógł spełnić cel, jakim jest zbliżenie się do Izabeli. Mimo sukcesu biznesowego nie jest jednak w stanie przezwyciężyć dzielących go od arystokracji różnic klasowych. **Determinizm społeczny** sprawia, że dorobkiewicz nigdy nie będzie traktowany jak równy elitom, choćby i zbankrutowały. Ten sam mechanizm pokazany jest w stosunku do ludzi biednych - np. Węgiełek jest zdolny i chętny do pracy, ale brakuje mu środków - bez zewnętrznej pomocy nie byłby w stanie poprawić swojego losu. Prus nawiązuje także do determinizmu poprzez wprowadzenie toposu **theatrum mundi** - łac. teatru świata. Scena, w której Rzecki ustawia figurki na wystawie sklepowej i śmieje się z nich sugeruje, że ludzkie decyzje, namiętności i starania są ostatecznie bez znaczenia wobec większych od nich sił - każdy z nas jest tylko figurką na wystawie Boga.

**Skąpiec**
W *Skąpcu* widzimy obraz patologicznej rodziny, ekonomicznie uzależnionej od ojca. Kleant i Eliza utrzymują kontakt z Harpagonem tylko dlatego, że potrzebują jego pieniędzy i nie są w stanie się uniezależnić. Harpagona zaś nie kompletnie nie interesuje dobro dzieci - dla niego ważne są tylko i wyłącznie pieniądze. Nie słucha dzieci, ciągle je krytykuje, wymusza na nich małżeństwa zgodne z jego interesem finansowym. 
Brak jakiegokolwiek dialogu i zainteresowania dziećmi ze strony Harpagona doprowadza do stałego rozpadu więzi rodzinnych. Dzieci przy pierwszej możliwej okazji opuszczają ojca, którego nawet to nie martwi - liczy się dla niego tylko odnaleziona szkatułka. 

**Zakończenie**
Literatura potwierdza niestety przykrą hipotezę o tym, że każdy z nas ma jedynie ograniczony wpływ na swój los, a majątek i pochodzenie pozostają kluczowymi czynnikami kształtującymi nasze relacje.
### 30. Konfrontacja marzeń z rzeczywistością
Omów zagadnienie na podstawie *Lalki* Bolesława Prusa. W swojej odpowiedzi uwzględnij również wybrany kontekst.

**Teza**
Marzenia niestety często nie wytrzymują próby konfrontacji z rzeczywistością, okazując się złudne. Może to być dla człowieka destrukcyjne lub wręcz przeciwnie, popychać go do działania.

**Lalka**
*Lalka* jest, wg samego Prusa, powieścią o *trzech pokoleniach idealistów na tle społecznego rozkładu*. Każdy z nich ostatecznie zderza się z niemożliwymi do pokonania barierami:
- **Ignacy Rzecki** jest idealistą politycznym. Walczył w Wiośnie Ludów i wierzył, że nowy Napoleon pomoże Polsce odzyskać niepodległość.
  Ideały Rzeckiego okazują się anachroniczne. Ideały rewolucji i bonapartyzmu nie znajdują poparcia w epoce pozytywizmu. Szuman nazywa go ostatnim romantykiem. Umiera w samotności, a jego śmierć symbolizuje ostateczny koniec romantycznych ideałów.
- **Stanisław Wokulski** jest idealistą miłości. Wynosi ją do najważniejszej w życiu wartości, uważa Łęcką za anioła. Wierzy, że ciężką pracą będzie mógł spełnić cel, jakim jest zbliżenie się do Izabeli.
  Wokulski, mimo sukcesu biznesowego, nie jest w stanie przezwyciężyć dzielących go od arystokracji różnic klasowych. **Determinizm społeczny** sprawia, że dorobkiewicz nigdy nie będzie traktowany jak równy elitom, choćby i zbankrutowały.
  Ten sam mechanizm pokazany jest w stosunku do ludzi biednych - np. Węgiełek jest zdolny i chętny do pracy, ale brakuje mu środków - bez zewnętrznej pomocy nie byłby w stanie poprawić swojego losu.
  Scena w Paryżu ujawnia, że romantyczna literatura była jednym ze źródeł idealizmu Wokulskiego i inspirowała go w młodości:
>Wzrok jego machinalnie padł na stół, gdzie leżał niedawno kupiony Mickiewicz.
  > (…)
  > „Teraz już wiem, przez kogo jestem tak zaczarowany…”
Uczuł łzę pod powieką, lecz pohamował się i nie splamiła mu twarzy.
„Zmarnowaliście życie moje… Zatruliście dwa pokolenia!… — szepnął. — Oto skutki waszych sentymentalnych poglądów na miłość.”
Złożył książkę i cisnął nią w kąt pokoju, aż rozleciały się kartki.
- **Julian Ochocki** jest idealistą nauki. Porzucił on wygodne życie arystokraty aby poświęcić się nauce. Wierzył, że wynalazki mogą pomóc w budowie lepszego świata.
  Ochocki nie jest w stanie prowadzić swoich badań w Polsce, gdzie brakuje mu środków, wsparcia i poważnego traktowania - wyjeżdża on za granicę aby kontynuować swoją pracę.

**Kordian**
Młody Kordian jest człowiekiem zagubionym i bez celu. Przypuszczalne samobójstwo przyjaciela, jesień, nieszczęśliwa miłość i brak sensu życia przygnębiają go. Odczuwa Weltschmerz, **jaskółczy niepokój**. Po nieudanej próbie samobójczej podróżuje po świecie, weryfikując swoje pojęcie na jego temat
1. Londyn - James Park
	Dozorca uświadamia go, że na świecie liczą się przede wszystkim pieniądze
2. Dover
	Czytając „Króla Leara" Szekspira dochodzi do wniosku, że literatura nie odpowiada cynicznej rzeczywistości 
3. Włochy
	Kolejne rozczarowanie miłosne, jego kochance zależało jedynie na bogactwie
4. Państwo Kościelne
	Rozczarowanie instytucją papieża, który, zamiast błogosławić naród polski, bierze stronę cara.
Jego marzenia o idealnym świecie nie wytrzymują konfrontacji z cyniczną rzeczywistością. 
Suma rozczarowań doprowadza do przełomu. Kordian wygłasza na górze Mont Blanc monolog, będący nawiązaniem do Wielkiej Improwizacji, w którym przyjmuje historiozoficzną ideę winkelriedyzmu. Jednak nawet przemiana Konrada nie zmnienia tego, że pozostaje marzycielem, niewytrzymującym konfrontacji z rzeczywistością - choć pragnie zabić cara, ponosi klęskę.

**Przedwiośnie**

**Zakończenie**
Marzenia, choć pełnią ważną rolę w życiu człowieka, często nadając mu sens życia, mogą prowadzić do załamania, gdy są zbyt oderwane od rzeczywistości.
### 31. Jakie cechy charakteru ułatwiają człowiekowi osiągnięcie celu
Omów zagadnienie na podstawie *Lalki* Bolesława Prusa. W swojej odpowiedzi uwzględnij również wybrany kontekst.

**Teza**
Pewne cechy charakteru ułatwiają człowiekowi osiąganie celów, nie gwarantują jednak sukcesu, szczególnie, jeśli cele są zbyt ambitne i niemożliwe do osiągnięcia.

**Lalka**
Taką sytuację prezentuje Prus. Wokulski jest człowiekiem ambitnym i zdeterminowanym. Jest zdolny do ciężkiej pracy, która przybliża go do jego celów. Jasno pokazuje to scena z jego młodości: koledzy dla żartu zabrali mu drabinę kiedy był w piwnicy, on zaś o sile własnych ramion wydobył się z niej. Rzecki zauważa, że on dotychczas się tak wydobywa: zdeterminowany i ambitny, daje sobie radę w sytuacjach bez wyjścia.
Jego wytrwałość i nauka po nocach umożliwiła podjęcie studiów. Następnie gotowość do poświęceń w ramach realizacji planów (ożenek z wdową po Minclu, wyjazd na wojnę) pozwalają mu zdobyć ogromny majątek i pozycję społeczną.
Mimo tego, nie wszystkie cele okazały się być w zasięgu Wokulskiego. Był on powstrzymywany przez determinizm. Mimo ogromnego wysiłku, choć udało mu się zbliżyć do Łęckich, jako dorobkiewicz nigdy nie mógł być zaakceptowany przez arystokrację jako im równy.

**Odyseja**
Cechą, która oprócz wytrwałości, konieczna jest do osiągnięcia sukcesu, jest spryt. Umożliwia on przezwyciężanie trudności, które stoją na naszej drodze. Wykazywał się nim Odyseusz: cyklop Polifem uwięził w swojej jaskini Odyseusza i jego towarzyszy, zamykając wejście wielkim głazem. Odyseusz jednak zdołał upić go winem, a kiedy Polifem zasnął, wypalił mu rozżarzonym drągiem jedyne oko. Ponieważ Odyseusz wcześniej przedstawił mu się jako *Nikt*, krzyki Polifema: "Nikt mnie oślepił" zostały zignorowane przez innych cyklopów. Oślepiony Polifem odsunął następnie głaz u wejścia do pieczary i czekał tam na uchodzących Greków. Odyseusz przywiązał wówczas siebie i towarzyszy do podbrzuszy baranów. Polifem gładził wychodzące barany jedynie po grzbietach, i w ten sposób Grecy razem ze stadem wyszli na wolność.

**Zakończenie**
W osiąganiu celów pomagają różne cechy charakteru. Kluczowa jest wytrwałość, pomaga również spryt. Nie wszystkie cele jednak da się osiągnąć, nawet posiadając te cechy.
### 32. Miasto – przestrzeń przyjazna czy wroga człowiekowi
Omów zagadnienie na podstawie *Lalki* Bolesława Prusa. W swojej odpowiedzi uwzględnij również wybrany kontekst.

**Teza**
Miasto może stanowić dla człowieka przyjazną przestrzeń, sprzyjającą jego rozwojowi. Często jednak objawia się jako siedlisko zła, środowisko prowadzące ludzi do upadku i odbierająca im możliwości. W każdym wypadku ma silny wpływ na psychikę bohatera. 

**Lalka**
Warszawa kojarzy się Wokulskiemu z **leżącą drabiną**. To ironiczny symbol, sugerujący brak możliwości rozwoju. Uważa, że jest ona źle i chaotycznie zagospodarowana. Jest miastem stagnacji, każdy jest zdeterminowany przez swoje pochodzenie i odgrywa swoje role, których nie można zmienić. Razi go kontrast między próżniactwem arystokracji a biedą Powiśla.
Paryż stanowi antytezę Warszawy. Podziwia logikę, według której zaplanowano całe miasto, które kojarzy mu się z gąsienicą - leży wzdłuż jednej osi. W Paryżu nie liczy się pochodzenie, a umiejętności, Wokulski uważa, że gdyby to tu się urodził, to mógłby osiągnąć wielkie rzeczy. 

**Zbrodnia i kara**
W lipcu w Petersburgu panuje zaduch, gorąc, brzydota i smród. Miasto przedstawione jest jako siedlisko zła i upadku moralnego, zapełnione jest przez nędzarzy, pijaków i prostytutki. Petersburg jest przede wszystkim środowiskiem nieprzyjemnym, uwięziony w nim bohater jest powoli doprowadzany do szaleństwa oraz zmuszony do walki o byt w ciężkich warunkach materialnych. Miasto niszczy ludzi, rujnuje ich psychikę. Nie oszczędza ludzi dobrych, Sonię doprowadzając do prostytucji. 

**Profesor Andrews w Warszawie**
Warszawa wita Andrewsa ciepło - miła kolacja z Gosią i jej narzeczonym. Zimowe miasto jest pogrążone w szarości i brzydocie. Poza powierzchowną brzydotą, stanowi pułapkę bez wyjścia. Dla nieznającego języka profesora stanowi labirynt - gubi się pomiędzy szarymi blokami nie umiejąc wrócić do domu. W pewnym momencie zdaje się na przeczucie i wsiada do autobusu, ale to od razu go zawodzi - pojazd skręca w niespodziewaną stronę, Andrewsa ogarnia panika (przecież nie kupił biletu). 
Miasto jest przestrzenią wrogą bohaterowi, symbolizuje rzeczywistość PRL, której Andrews nie rozumie i w której zawodzi go całe doświadczenie życiowe.

**Zakończenie**
Miasto jest zjawiskiem wielowymiarowym i może mieć rozmaity wpływ na psychikę bohaterów. Daje szanse, ale i stawia wyzwania - z reguły jednak bohaterowie nie radzą sobie z nimi i upadają.
## Potop
### 33. Postawy odwagi i tchórzostwa
Omów zagadnienie na podstawie znanych Ci fragmentów *Potopu* Henryka Sienkiewicza. W swojej odpowiedzi uwzględnij również wybrany kontekst.

**Teza**
Odwaga i tchórzostwo to naturalne postawy człowieka w obliczu zagrożenia.

**Potop**
Kmicicowi można zarzucić wiele, ale nie tchórzostwo. Był odważny, zawsze rzucał się w środek walki. Na początku powieści, gdy Kmicic jest zwykłym awanturnikiem, ta cecha przypomina bardziej brawurę. Jednak w ramach jego przemiany z czasem widzimy, że wykorzystuje swoją odwagę w służbie ojczyźnie - broniąc Jasnej Góry podejmuje się samobójczej misji wysadzenia kolubryny, własną piersią broni króla Jana Kazimierza.
Zaprzeczeniem tej postawy jest Janusz Radziwiłł. Kieruje się egoistycznymi pobudkami i strachem przed potęgą Szwedów zdradza ojczyznę, poddając się pod panowanie króla szwedzkiego. Jego tchórzostwo i egoizm kontrastuje z odwagą i patriotyzmem Kmicica.

**Iliada**
Achilles jest największym wojownikiem Achajów. Jego życie jest zdeterminowane przez przepowiednię - może żyć długo, lecz umrzeć zapomnianym lub zginąć młodo i chwalebnie. Decydując się wziąć udział w wojnie trojańskiej, która nie mogła zostać wygrana bez niego, prezentuje postawę heroiczną - poświęca swoje życie dla większej sprawy. 
Hektor prezentuje odmienny rodzaj heroizmu, oparty na trosce o ojczyznę i rodzinę. Ma świadomość, że Troja jest skazana na upadek a on na śmierć - losy wojny są z góry przewidziane przez wyrocznie. To jednak nie powstrzymuje go przed stawieniem czoła Achillesowi, poświęcając się dla ojczyzny i rodziny.
Po wyjściu z miasta w celu stawienia czoła Achillesowi, Hektor zaczyna uciekać. Ostatecznie jednak konfrontuje się z herosem. Pokazuje to, że nawet największy bohater może odczuwać strach, który jest normalną, ludzką reakcją. Postawa Hektora pokazuje, że prawdziwa odwaga to przezwyciężenie strachu, a nie jego brak.

**Zakończenie**
Odwaga to postawa wynikająca z gotowości do poświęceń dla wyższych wartości. Tchórzostwo wynika z kolei z egoizmu i przedkładania własnego interesu nad ten kolektywny.
## Zbrodnia i kara
### 34. Walka człowieka ze swoimi słabościami
Omów zagadnienie na podstawie *Zbrodni i kary* Fiodora Dostojewskiego. W swojej odpowiedzi uwzględnij również wybrany kontekst.

**Teza**
Walka z własnymi słabościami to nieodłączna część życia. Bycie dobrym człowiekiem to nie brak słabości a ich przezwyciężanie.

**Zbrodnia i kara**
Rodion Raskolnikow był biednym byłym studentem, który, uważając się za nadczłowieka, postanowił zabić lichwiarkę. Jest przekonany o słuszności tego czynu, jako że lichwiarka była społecznym pasożytem.
Mimo tego, że jest w stanie sprawnie unikać wymiaru sprawiedliwości, nie może uciec przed własną, ludzką naturą. Sumienie buntuje się przeciw zbrodni, dręczy go koszmarami, Raskolnikow zapada na fizyczną chorobę. Kara, jakiej ostatecznie podlega po przyznaniu się do winy - zesłanie na Syberię - jest drugorzędna, wobec konsekwencji, jakie czekały go ze strony własnego ciała.
Raskolnikow zmaga się z wyrzutami sumienia i lękiem przed karą, walczy w nim usprawiedliwianie zbrodni z naturalnymi ludzkimi odczuciami, takimi jak empatia i poczucie moralności. Symbolicznie jest to konfrontacja dobra ze złem.
Dopiero spotkanie z Sonią umożliwia mu zrozumienie, że jedynym wyjściem jest przyznanie się do winy i odpokutowanie. Zesłany na Syberię przechodzi przemianę i dopiero wtedy koi dręczące go sumienie.

**Potop**
Początkowo Kmicic jest impulsywnym, porywczym, brawurowym szlachcicem, znanym z przemocy i hulaszczego trybu życia - patrz:
- zniszczenie portretów rodziny Billewiczów podczas pijatyki
- spalenie Wołmontowicz w wyniku sporu z rodziną Butrymów
- porwanie Oleńki - dziewczyna straciła do niego szacunek po spaleniu Wołmontowicz, więc postanawia ją porwać, aby wymusić małżeństwo
Kmicic w dobrej wierze składa Januszowi Radziwiłłowi przysięgę wierności, przez co pozostaje przy jego boku gdy ten przechodzi na stronę króla szwedzkiego. Swój błąd zaczyna rozumieć po rozmowie z Bogusławem, kiedy pojmuje, że Radziwiłłowie nie działają dla dobra ojczyzny. Czuje się wykorzystany i oszukany, porywa więc Bogusława, co jest początkiem jego przemiany. Zrywa z dawnym życiem i przyjmuje nazwisko **Babinicz**. 
Jako Babinicz bierze udział w obronie Jasnej Góry, wykazując się odwagą i poświęceniem (np. wysadzenie kolubryny). Później ratuje króla Jana Kazimierza, walczy ze Szwedami. Każdy czyn jest próbą rehabilitacji wobec ojczyzny i Oleńki.
Ostateczną próbą okazuje się moment, w którym Kmicic dowiaduje się o miejscu pobytu Oleńki. W pierwszym odruchu chciał porzucić pole walki aby zobaczyć się z ukochaną. Postanowił jednak pozostać na stanowisku, wierząc, że jedynie w ten sposób będzie mógł zrehabilitować się w jej oczach. Jest to dowód dokonanej przemiany i dojrzałości bohatera - przezwyciężył swoje słabości.
Ostatecznie dochodzi do moralnej rehabilitacji Kmicica - z awanturnika i warchoła stał się gotowym do poświęceń patriotą. Zasłużył na przebaczenie Oleńki, która zgadza się za niego wyjść oraz na oficjalną rehabilitację od króla.

**Zakończenie**
Choć człowiek jest istotą niedoskonałą i zawsze ma jakieś słabości, dobre życie polega właśnie na ich przezwyciężaniu.
### 35. Motyw winy i kary
Omów zagadnienie na podstawie *Zbrodni i kary* Fiodora Dostojewskiego. W swojej odpowiedzi uwzględnij również wybrany kontekst.

**Teza**: Motyw winy i kary jest jednym z najpopularniejszych w literaturze. Wyraża przekonanie o istnieniu sprawiedliwości - każde zło będzie, prędzej czy później, ukarane. Nawet jeśli człowiek nie będzie w stanie tej sprawiedliwości wymierzyć, zrobi to za niego natura. 

**Zbrodnia i kara**
Rodion Raskolnikow był biednym byłym studentem, który, uważając się za nadczłowieka, postanowił zabić lichwiarkę. Jest przekonany o słuszności tego czynu, jako że lichwiarka była społecznym pasożytem.
Wina Rodiona jest oczywista, a kara nieunikniona. Mimo tego, że jest w stanie sprawnie unikać wymiaru sprawiedliwości, nie może uciec przed własną, ludzką naturą. Sumienie buntuje się przeciw zbrodni, dręczy go koszmarami, Raskolnikow zapada na fizyczną chorobę. Kara, jakiej ostatecznie podlega po przyznaniu się do winy - zesłanie na Syberię - jest drugorzędna, wobec konsekwencji, jakie czekały go ze strony własnego ciała.

**Mit o Syzyfie**
Syzyf był królem Koryntu, ulubieńcem bogów. Często bywał zapraszany na Olimp, podkradał ambrozję i rozpowiadał boskie sekrety. Do czasu było to tolerowane, później jednak Zeus się rozwścieczył i wysłał po niego bożka śmierci, Tanatosa. Syzyf uwięził Tanatosa, przez co ludzie przestali umierać. Bogowie to zauważyli i uwolnili Tanatosa, Syzyf zdążył jednak powiedzieć żonie, by nie składała ofiar pogrzebowych. Przez to jego dusza nie mogła przeprawić się przez Styks, więc Hades pozwolił mu wrócić na ziemię, by dopilnować pochówku, co Syzyf wykorzystał by znów ukrywać się przed bogami.
Ostatecznie został schwytany i skazany na wieczne wtaczanie na górę głazu, który każdorazowo staczał się na sam dół. 
Winą Syzyfa była pycha. Mimo ogromnego sprytu, który umożliwił mu tak długie uciekanie przed sprawiedliwością, ostatecznie nie przechytrzył bogów, ponieważ na dłuższą metę jest to niemożliwe.

**Świtezianka**

**Zakończenie**
Motyw winy i kary pełni rolę przede wszystkim dydaktyczną, przypominając o odpowiedzialności za czyny i nieuniknioności sprawiedliwości. Od konsekwencji nie może uratować winnego spryt i przebiegłość - ostatecznie kara dosięgnie każdego, kto zawinił - w postaci boskiej (Syzyf) czy własnej reakcji (Raskolnikow).
### 36. Ile człowiek jest gotów poświęcić dla innych
Omów zagadnienie na podstawie *Zbrodni i kary* Fiodora Dostojewskiego. W swojej odpowiedzi uwzględnij również wybrany kontekst.

**Teza**
Niektórzy ludzie są gotowi do wielkich poświęceń dla innych, potrafiąc przedłożyć cudzy interes nad własny, co jest godne podziwu i naśladowania.

**Zbrodnia i kara**
Dunia, siostra Raskolnikowa, ceni dobro bliskich ponad własne - poświęca się dla nich, chcąc wyjść za niekochanego przez siebie Łużyna, co zapewniłoby im stabilną sytuację materialną.
Również jej matka, Pulcheria Aleksandrowna, całe swoje życie podporządkowuje swoim dzieciom. Mimo złej sytuacji materialnej wspiera finansowo Rodiona i wspiera go bezgranicznie, bez względu na jego, niezrozumiałe dla niej i często ją raniące, zachowanie. 
Podobną postawę prezentuje Sonia, która mimo bycia pobożną chrześcijanką oddaje się prostytucji, aby zapewnić byt swojej rodzinie.
Widzimy, że kobiety te potrafiły poświęcić swoją godność i przyszłość aby wesprzeć najbliższą rodzinę.

**Mistrz i Małgorzata**
Małgorzata poświęca dla Mistrza całe swoje dotychczasowe życie - praktycznie bez namysłu porzuca męża i mieszkanie w bogatej willi z służącą po to, aby wybrać życie w niewielkim pokoiku z ukochanym.
Kiedy traci Mistrza nie waha się zawrzeć paktu z diabłem tylko po to, żeby go odzyskać. Ryzykuje dla niego wiecznym potępieniem i igraniem z nieznanymi sobie siłami.
Mimo tego, że miłość do Mistrza była dla Małgorzaty najwyższą wartością w życiu, potrafiła ona ją poświęcić dla innej, obcej osoby. Na bal, którego Małgorzata jest gospodynią, przychodzi Frieda, która udusiła dziecko, bo nie mogła go utrzymać (ponowne nawiązanie do Fausta - do Małgorzaty). Małgorzata współczuje jej wiecznego potępienia, dostrzega, że potępiony powinien być ojciec dziecka i, w ramach jednej rzeczy, o jaką mogła prosić Wolanda, daruje jej przebaczenie. Naraża w ten sposób na poświęcenie swoje uczucie do Mistrza. Woland to szanuje i pozwala jej oprócz tego wybrać kolejne życzenie - Mistrza. Przedłożyła cudze dobro nad własne.

**Zakończenie**
Co godne podziwu, niektórzy ludzie są w stanie poświęcić dla innych swoją miłość, godność, przyszłość lub cały sens życia. Jest to godne podziwu i stanowi miarę człowieczeństwa.
### 37. Co może determinować ludzkie postępowanie
Omów zagadnienie na podstawie *Zbrodni i kary* Fiodora Dostojewskiego. W swojej odpowiedzi uwzględnij również wybrany kontekst.

**Teza**
Ludzkie postępowanie może być determinowane przez wachlarz różnorodnych czynników. Mogą być to motywacje zarówno wewnętrzne, jak uczucia, jak i zewnętrzne, jak sytuacja majątkowa.

**Zbrodnia i kara**
Raskolnikowa do zbrodni popychały dwa kluczowe czynniki. Pierwszy z nich był zewnętrzny i dotyczył jego fatalnej sytuacji materialnej. Choć często pomijany w kontekście drugiego z czynników, ten również był bardzo ważny. Raskolnikow żył w biedzie, w fatalnych warunkach, był wyzyskiwany przez lichwiarkę przez wzgląd na swoją trudną sytuację finansową. Zamordowanie jej dawało mu nadzieję na pozbycie się długów i poprawienie sytuacji materialnej.
Drugi czynnik był wewnętrzny, psychiczny i dotyczył ideologii. Dla Raskolnikowa morderstwo było filozoficznym eksperymentem na samym sobie, chciał sprawdzić, czy jest nadczłowiekiem.

**Lalka**
Wszystkie działania Wokulskiego są absolutnie podporządkowane tylko i wyłącznie jednemu celowi - zbliżeniu się do panny Izabeli. Miłość, jako jedno z najsilniejszych uczuć, jest jego jedynym motywatorem. Dzięki niej osiąga wielkie rzeczy - zdobywa ogromny majątek, awansuje społecznie. Uczucie popycha go również do podejmowania ryzykownych decyzji, takich jak wyjazd na wojnę czy sprzedaż sklepu. 
Moc miłości okazuje się jednak zgubna - choć umożliwia osiąganie celów na polu biznesowym czy filantropii, Wokulski ponosi klęskę na polu osobistym, nie zdobywając Izabeli.

**Skąpiec**

**Zakończenie**
Ludzkie zachowania determinowane są przez różne czynniki, w tym wewnętrzne i zewnętrzne. Literatura pokazuje jednak, że najsilniej wpływają na nas czynniki wewnętrzne - emocje.
# Młoda Polska
## Wesele
### 38. Co utrudnia porozumienie między przedstawicielami różnych grup społecznych
Omów zagadnienie na podstawie *Wesela* Stanisława Wyspiańskiego. W swojej odpowiedzi uwzględnij również wybrany kontekst.

**Teza**
Główne przyczyny nieporozumień między warstwami społecznymi to wzajemna nieufność i brak szacunku lub nawet pogarda. Warstwy elity - szlachta, arystokracja, inteligencja - nie potrafiły porozumieć się z chłopstwem czy mieszczaństwem, uważając się za lepszych i nie rozumiejąc, że porozumienie jest niezbędne do działania w interesie narodu.

**Wesele**
Wesele jest ostrą krytyką tego stanu rzeczy. Ślub między wykształconym mieszczaninem Lucjanem Rydlem a chłopką Jadwigą Mikołajczykówną stanowi prawie że mezalians, na który mało kto spogląda przychylnie.
Inteligencja chciałaby postrzegać się jako grupę przywódców, brakuje im jednak siły. Są wykształceni, ale oderwani od rzeczywistości, pogrążeni w ideach. Zafascynowani kulturą ludową nie rozumieją realnych problemów wsi.
Chłopi mają zapał i realną siłę, ale brak im przywództwa. W decydującym momencie nie potrafią podjąć skutecznych działań.
Wesele inteligenta i chłopki jest metaforą próby zjednoczenia narodu, która pozostaje jednak skazana na porażkę. 
Niemożność porozumienia się tych warstw Wyspiański ukazuje już od pierwszych słów dramatu, w których Czepiec próbuje rozmawiać z Dziennikarzem, który jednak zbywa go, traktując go z góry. 
Wyspiański przypomina również o historycznych zatargach poprzez postać Upiora. Duch Jakuba Szeli, przywódcy rabacji galicyjskiej, ukazuje się Dziadowi i przypomina o nierozliczonych zatargach między warstwami społecznymi.

**Lalka**
Podobną sytuację widzimy w *Lalce*. Wokulski zdobywa duży majątek i zbliża się do arystokracji, ale nigdy nie jest traktowany jak równy im. Mimo tego, że jest w lepszej sytuacji materialnej od np. Łęckich, jako dorobkiewicz jest zawsze traktowany z pogardą. Jest to wina pewnych nieusuwalnych i nieprzekraczalnych barier, które od wieków dzielą polskie społeczeństwo.

**Zakończenie**
Głównym problemem w porozumieniu się warstw społecznych jest wzajemna niechęć i pogarda oraz nieumiejętność zrozumienia się nawzajem oraz przezwyciężenia historycznych konfliktów.
### 39. Rola chłopów i inteligencji w sprawie niepodległościowej
Omów zagadnienie na podstawie *Wesela* Stanisława Wyspiańskiego. W swojej odpowiedzi uwzględnij również wybrany kontekst.

**Teza**
Chłopi i inteligencja nie mogą porozumieć się w sprawie niepodległościowej, mimo że to porozumienie jest niezbędne dla jej powodzenia.

**Wesele**
Wesele jest ostrą krytyką tego stanu rzeczy. Ślub między wykształconym mieszczaninem Lucjanem Rydlem a chłopką Jadwigą Mikołajczykówną stanowi prawie że mezalians, na który mało kto spogląda przychylnie.
Inteligencja chciałaby postrzegać się jako grupę przywódców, brakuje im jednak siły. Są wykształceni, ale oderwani od rzeczywistości, pogrążeni w ideach. Zafascynowani kulturą ludową nie rozumieją realnych problemów wsi.
Chłopi mają zapał i realną siłę, ale brak im przywództwa. W decydującym momencie nie potrafią podjąć skutecznych działań.
Wesele inteligenta i chłopki jest metaforą próby zjednoczenia narodu, która pozostaje jednak skazana na porażkę. 
Niemożność porozumienia się tych warstw Wyspiański ukazuje już od pierwszych słów dramatu, w których Czepiec próbuje rozmawiać z Dziennikarzem, który jednak zbywa go, traktując go z góry. 
Wyspiański przypomina również o historycznych zatargach poprzez postać Upiora. Duch Jakuba Szeli, przywódcy rabacji galicyjskiej, ukazuje się Dziadowi i przypomina o nierozliczonych zatargach między warstwami społecznymi.

**Rozdzióbią nas kruki, wrony…**
Żeromski krytykuje postawę chłopów w ramach powstania styczniowego, podkreśla brak solidarności między warstwami społecznymi. Chłop ograbia ciało Winrycha - jest skupiony na korzyściach materialnych, nie na walce narodowowyzwoleńczej. 

**Historyczny - insurekcja kościuszkowska**

**Zakończenie**
Zarówno elita (szlachta, inteligencja) jak i niższe warstwy społeczne (chłopstwo, mieszczaństwo) mają swoje role do odegrania w sprawie niepodległościowej - elita ma być przywódcza, chłopstwo ma siłę. Brak porozumienia uniemożliwia powodzenie.
### 40. Sen o Polsce czy sąd nad Polską
Omów zagadnienie na podstawie *Wesela* Stanisława Wyspiańskiego. W swojej odpowiedzi uwzględnij również wybrany kontekst.

**Teza**
Literatura jest medium umożliwiającym krytykę społeczną. W czasach zaborów pozwalała na analizę przyczyn klęsk zrywów niepodległościowych.

**Wesele**
Wesele to polska szopa, Wyspiański stawia polskiemu społeczeństwu gorzką diagnozę. 
Ślub między wykształconym mieszczaninem Lucjanem Rydlem a chłopką Jadwigą Mikołajczykówną stanowi prawie że mezalians, na który mało kto spogląda przychylnie.
Inteligencja chciałaby postrzegać się jako grupę przywódców, brakuje im jednak siły. Są wykształceni, ale oderwani od rzeczywistości, pogrążeni w ideach. Zafascynowani kulturą ludową nie rozumieją realnych problemów wsi.
Chłopi mają zapał i realną siłę, ale brak im przywództwa. W decydującym momencie nie potrafią podjąć skutecznych działań.
Niemożność porozumienia się tych warstw Wyspiański ukazuje już od pierwszych słów dramatu, w których Czepiec próbuje rozmawiać z Dziennikarzem, który jednak zbywa go, traktując go z góry. 
Wyspiański przypomina również o historycznych zatargach poprzez postać Upiora. Duch Jakuba Szeli, przywódcy rabacji galicyjskiej, ukazuje się Dziadowi i przypomina o nierozliczonych zatargach między warstwami społecznymi.
Wesele inteligenta i chłopki jest metaforą próby zjednoczenia narodu, która pozostaje jednak skazana na porażkę. 
Ostatnia scena chocholego tańca dobitnie podkreśla niezdolność Polaków do działania.

**Lalka**
Prus krytykuje polskie społeczeństwo. Ukazuje arystokracje jako warstwę gnuśną, niezdolną i niechętną do działania, oddającą się błahym i pustym rozrywkom. Z ich wystawnym stylem życia kontrastuje bieda Powiśla, którą widzi Wokulski. 
Prus ukazuje, że dobre chęci Wokulskiego, gotowego do pracy na rzecz kraju, spotykają się z obojętnością lub niechęcią arystokracji. W Warszawie patrzy się na niego z góry ze względu na jego pochodzenie, nie daje mu się szans.

**Zakończenie**
Literatura czasów zaborów wielokrotnie była sądem nad Polską. Nie było to jednak postawą bezmyślnego krytykanctwa, a próbą skłonienia narodu do refleksji.
### 41. Symboliczne znaczenie widm i zjaw
Omów zagadnienie na podstawie *Wesela* Stanisława Wyspiańskiego. W swojej odpowiedzi uwzględnij również wybrany kontekst.

**Teza**
Widma i zjawy wykorzystywane są w sztuce aby przekazać żyjącym jakieś prawdy. Często są dla nich moralnymi przewodnikami, wskazującymi dobrą drogę i przestrzegającymi przed występkiem.

**Wesele**
Uczestnikom wesela ukazuje się wiele widm i zjaw, a każde z nich ma swoje konkretne przesłanie i znaczenie.
- Marysia - Widmo, duch zmarłego ukochanego. Nawiązanie do *Romantyczności*. Marysia go odrzuca, podejmując odwrotną decyzję niż Karusia - odrzucenie ideałów romantycznych w erze dekadentyzmu.
- Dziennikarz - Stańczyk, symbol mądrości politycznej, przypomina o odpowiedzialności elit, kontrastuje z Dziennikarzem, który powinien wieść naród a jest bierny, szerzy pesymizm i krytykanctwo
- Poeta - Rycerz, przypomina o dawnej świetności Rzeczypospolitej i potencjale drzemiącym w narodzie. Kontrastuje z dekadencją Poety.
- Pan Młody - Hetman, symbol zdrady narodowej i moralnego upadku szlachty. Twierdzi, że ślub to zdrada klasy społecznej Rydla, symbolizuje rozłam w narodzie.
- Dziad - Upiór, duch Jakuba Szeli, przywódcy rabacji galicyjskiej. Przypomina o nierozliczonych waśniach między chłopstwem a inteligencją.
- Gospodarz - Wernyhora, symbolizuje możliwość wzniecenia powstania i odpowiedzialność za nie.
- Chochoł - niemoc i marazm polskiego społeczeństwa

**Dziady cz. II**
Każdy z duchów pojawiających się podczas obrzędu cierpiał za inne grzechy
- Józio i Rózia - niezaznanie goryczy, uczą, że cierpienie jest nieodłączną częścią życia
- Zły Pan - okrucieństwo i egoizm
- Zosia - egoizm uczuciowy, oderwanie od rzeczywistości
Duchy przestrzegają przed podzielaniem ich losu.

**Zakończenie**
Zjawy i widma pełnią rolę dydaktyczną i moralizatorską, przestrzegając żyjących przed błędami.
### 42. Motyw tańca
Omów zagadnienie na podstawie *Wesela* Stanisława Wyspiańskiego. W swojej odpowiedzi uwzględnij również wybrany kontekst.

**Teza**
Taniec kojarzy nam się raczej pozytywnie, z zabawą. W sztuce często wykorzystywany jest przewrotnie, służy do krytyki bierności lub jest, w groteskowy sposób, zestawiany z tragicznymi wydarzeniami.

**Wesele**
Finałowa scena dramatu w dobitny sposób puentuje diagnozę Wyspiańskiego postawioną polskiemu społeczeństwu. Po straconej szansie na zryw niepodległościowy, weselnicy pogrążają się w chocholim tańcu, tracąc jakikolwiek kontakt z rzeczywistością. Symbolizuje to kompletną bezsilność i marazm społeczeństwa, niezdolnego do wspólnego działania, wolącego oddać się zabawie i przyjemnościom niż wspólnej sprawie.

**Tango**
W analogiczny sposób, nawiązując do *Wesela*, użył motywu tańca Sławomir Mrożek. Finałowa scena *Tanga* ukazuje niechęć polskiej inteligencji do oporu wobec władz komunistycznych.  Po śmierci Artura Edek przejmuje władzę w domu i zmusza Eugeniusza do odtańczenia tanga, kończącego sztukę. Edek prowadzi, co symbolizuje dyktaturę siły - bierność Eugeniusza uasabia konformizm elit, niestawiających oporu władzy ludowej. 

**Motyw danse macabre**
Motyw tańca śmierci, danse macabre, wykształcił się w średniowieczu jako przypomnienie, że śmierć czeka wszystkich. W epoce, której mottem było memento mori, a która równocześnie była zdominowana przez system feudalny i pełna nierówności, potrzebne było przypomnienie, że chociaż wobec śmierci wszyscy są równi.
Jest to motyw występujący głównie w malarstwie, przedstawiający taneczny korowód prowadzony przez śmierć. Jest on złożony z przedstawicieli wszystkich stanów i zawodów, co podkreśla równość wobec śmierci, bez względu na płeć, wiek, mądrość, stan, pochodzenie, majątek czy zawód.

**Zakończenie**
Motyw tańca zwykle stosowany jest w sztuce w sposób przewrotny i zamiast z zabawą kojarzy się z upadkiem moralnym, marazmem, dyktaturą siły lub śmiercią.
## Chłopi
### 43. Obyczaj i tradycja w życiu społeczeństwa
Omów zagadnienie na podstawie znanych Ci fragmentów *Chłopów* Władysława Stanisława Reymonta. W swojej odpowiedzi uwzględnij również wybrany kontekst.

**Teza**
Obyczaj i tradycja stanowią ważną część życia społeczeństwa. Są punktem zaczepienia, jednoczą społeczność i podtrzymują jej tożsamość. 
**Chłopi**
Życie chłopów jest podporządkowane nie tylko rytmowi natury, ale i powiązanemu z nim rytmowi obrzędów i rytuałów. Cztery tomy powieści odpowiadają czterem porom roku, a każda z nich niesie za sobą inne obowiązki (orka, siew, żniwa) i obrzędy (Jarmark, Boże Narodzenie, Wielkanoc, Odpust). 
Obyczaj i tradycja ułatwiają życie w trudnych warunkach wsi. Istotne były więc wspólne prace gospodarskie, np. obieranie kapusty, przy którym można było bawić się i rozmawiać, umilając sobie pracę. 
Również ślub był obwarowany rozmaitymi zasadami. Oświadczenie się musiało odbywać się poprzez swatów, którzy nieśli wódkę rodzinie panny młodej i negocjowali warunki ślubu. 
Brak zgody Jagny na ścięcie jej panieńskich warkoczy jest uchybieniem obyczajowi i podkreśla jej indywidualizm, Jagna nie przystaje do wiejskiej społeczności. Jest to jeden z objawów niedostosowania się, za który ostatecznie zapłaci wygnaniem.

**Tango**
W *Tangu* widzimy obraz społeczeństwa pozbawionego obyczaju i tradycji, w świecie pozbawionym norm i zasad. 
Eleonora i Stomil w imię wolności zrywają z tradycją. W praktyce prowadzi to do chaosu i moralnego rozprężenia. Widzimy, jak brak zasad, tradycji i obyczajów, które wyznaczałyby drogę, nieuchronnie prowadzi do dyktatury prymitywnej siły, reprezentowanej przez Edka. 

**Zakończenie**
Obyczaj i tradycja pełnią kluczową rolę w społeczeństwie, ułatwiają mu życie i wskazują drogę. Upadek tych wartości nieuchronnie prowadzi zaś do upadku całego społeczeństwa i dyktatury prymitywu.
# Dwudziestolecie międzywojenne
## Przedwiośnie
### 44. Jakie znaczenie ma tytuł dla odczytania sensu utworu
Omów zagadnienie na podstawie *Przedwiośnia* Stefana Żeromskiego. W swojej odpowiedzi uwzględnij również wybrany kontekst.

**Teza**
Tytuł czasem nie wprowadza żadnej dodatkowej warstwy interpretacyjnej (*Kordian*, *Antygona*, *Skąpiec*, *Odprawa posłów greckich*, *Rok 1984*). Zdarza się jednak, że wieloznaczny tytuł otwiera przed czytelnikiem dodatkowe interpretacje i skłania do refleksji.

**Przedwiośnie**
Przedwiośnie to okres przejściowy między zimą i wiosną, kiedy mimo niskich temperatur i śniegu pojawiają się pierwsze oznaki powrotu do życia.
- W odniesieniu do Cezarego, przedwiośnie oznacza okres dojrzewania i formowania bohatera. Jest to czas pierwszej miłości, kształtowania poglądów i definiowania swojej tożsamości.
- W odniesieniu do sytuacji politycznej, przedwiośnie jest metaforą czasu po zaborach (zimie) ale przed uformowaniem się młodego państwa (wiosną). Jest to czas pełen nadziei na odrodzenie Polski ale i stojących przed nią wyzwań i zagrożeń - tak samo, jak na odradzającą się przyrodę czyhają przymrozki. 

**Zdążyć przed Panem Bogiem**
> Pan Bóg już chce zgasić świeczkę, a ja muszę szybko osłonić płomień, wykorzystując Jego chwilową nieuwagę. Niech się pali choć trochę dłużej, niż On by sobie życzył.

Edelman postrzega pracę lekarza jako wyścig z Bogiem. Jest on równocześnie przedłużeniem roli, jaką Edelman pełnił na Umschlagplatzu, ratując pojedyncze osoby z masy ludzi skazanych na śmierć. 
Jego celem, w gettcie i jako lekarza, było uratować chociaż kilka istnień.

**Zakończenie**
Tytuł dzieła literackiego może pomóc czytelnikowi lepiej zrozumieć sens utworu.
### 45. Wojna i rewolucja jako źródła doświadczeń człowieka
Omów zagadnienie na podstawie *Przedwiośnia* Stefana Żeromskiego. W swojej odpowiedzi uwzględnij również wybrany kontekst.

**Teza**
**Przedwiośnie**
Wojna i rewolucja były źródłem cennych doświadczeń dla Cezarego Baryki. Podczas młodości w Baku brakowało mu perspektywy i doświadczenia, aby odpowiednio ocenić swoją sytuację. Nie rozumiał, że rewolucja bolszewicka, z którą sympatyzował, doprowadza do upadku jego rodzinę i zabija jego matkę. 
Ostatecznie jednak dramatyczne doświadczenia spowodowane przez rewolucję i wojnę - śmierć matki, bieda, grzebanie trupów po rzezi Ormian, uczestnictwo w walkach przeciwko bolszewikom w wojnie 1920 roku - stają się dla Baryki bardzo cenne. To dzięki nim umie sprzeciwić się komunistom, którzy, choć wierzą w lepszą Polskę, nie rozumieją praktycznych konsekwencji swoich poglądów. W tym sensie Baryka stanowi przeciwieństwo Lulka, który nigdy nie widział wojny ani rewolucji i całą swoją wiedzę czerpał z pism.
To właśnie jego doświadczenia pozwalają mu zrozumieć ogrom kosztu przemian społecznych i politycznych, a także jak ważne jest poszukiwanie własnej drogi wśród ideologicznych haseł, co podkreśla jego samotny marsz, kończący powieść.

**Nie-boska komedia**
Dramat Krasińskiego przedstawia rewolucję jako destrukcyjną siłę, chaos, niszczący wszelki ład i nieoferujący niczego w zamian. Widać to w scenie, w której Pankracy oprowadza Henryka po obozie rewolucjonistów. Widzi degrengoladę, bezsensowną przemoc. Pankracy sam nie wierzy w możliwość stworzenia niczego nowego, jego pustka obnaża pustkę rewolucji. Podróż Henryka przez obóz staje się dla niego cennym doświadczeniem, uświadamiającym zgubność rewolucji.

**Zdążyć przed Panem Bogiem**

**Zakończenie**
Literatura przestrzega przed wojną i rewolucją. Bezpośredni kontakt z tymi wydarzeniami zawsze otwiera bohaterom oczy na ich okrucieństwo i bezcelowość, co staje się cennym doświadczeniem.
### 46. Różne wizje odbudowy Polski po odzyskaniu niepodległości
Omów zagadnienie na podstawie *Przedwiośnia* Stefana Żeromskiego. W swojej odpowiedzi uwzględnij również wybrany kontekst.

**Teza**
Tak samo jak zmieniały się poglądy dotyczące sposobu walki o niepodległość (romantyczny - zbrojny, pozytywistyczny - praca organiczna), również wizje odbudowy Polski po odzyskaniu suwerenności różniły się między sobą.

**Przedwiośnie**
W Przedwiośniu ścierają się różne wizje odbudowy Polski:
- **Ewolucja** Szymona Gajowca - stopniowe reformy, oparte na stabilizacji gospodarczej, wprowadzeniu polskiego złotego, rozwoju edukacji i budowie instytucji państwowych. Gajowiec wierzy w nowoczesną Polskę, opartą na sprawiedliwości społecznej, bez przemocy. Jego poglądy przypominają pozytywistyczne hasła pracy organicznej i u podstaw. 
- **Rewolucja** Antoniego Lulka - komunistyczna rewolucja, obalenie porządku społecznego, zniesienie nierówności społecznych, nacjonalizacja przemysłu i ziemi, dyktatura proletariatu. Cezary pozostaje w sporze z tymi poglądami, sprzecznymi z jego tragicznymi doświadczeniami rewolucji bolszewickiej.
- Utopijna wizja **szklanych domów**, o której Seweryn Baryka opowiada synowi. Jest to wyidealizowana opowieść o Polsce w której panują powszechna równość, sprawiedliwość i dobre warunki życiowe.

**Kontekst historyczny**
Również historycznie ścierały się różne wizje odbudowy Polski. Józef Piłsudski wierzył w wielonarodową federację, nawiązującą do tradycji Rzeczypospolitej Obojga Narodów. Za główne zagrożenie dla państwa polskiego postrzegał Rosję. Roman Dmowski miał kompletnie inną wizję, państwa jednolitego narodowo, o granicach ograniczonych do ziem z przewagą ludności polskiej i polonizującego mniejszości. Za główne zagrożenie uważał Niemcy.

**Zakończenie**
Choć wizje odbudowy Polski były różne, w każdej objawia się troska o dobro kraju. Przykład Baryki, który, skonfrontowany z różnymi poglądami, nie umie jednoznacznie określić swojej drogi, odzwierciedla problem, przed jakim stawali działacze niepodległościowi - odpowiedź o najlepszą drogę dla Polski nie była oczywista.
### 47. Młodość jako czas kształtowania własnej tożsamości
Omów zagadnienie na podstawie *Przedwiośnia* Stefana Żeromskiego. W swojej odpowiedzi uwzględnij również wybrany kontekst.

**Teza**
Młodość to szczególny czas w życiu człowieka, w którym człowiek kształtuje swoją tożsamość, charakter i poglądy. 

**Przedwiośnie**
Przedwiośnie jest powieścią inicjacyjną, czyli historią o formowaniu się głównego bohatera - Cezarego. Jego dojrzewanie można podzielić na kilka etapów 
- **Dzieciństwo w Baku** - było szczęśliwe i beztroskie. Dorastał w dostatku. Powołanie ojca do wojska wywołuje kryzys wychowawczy, Cezary zaczyna się buntować i sprawiać problemy, ku bezradności samotnej matki.
- **Rewolucja bolszewicka** - z początku Cezary odnajduje w komunizmie swoje poglądy, porzuca szkołę i entuzjastycznie uczestniczy w wiecach. Ślepy na cierpienie matki wyrządza krzywdę własnej rodzinie, wydając majątek. Dopiero śmierć matki oraz rzeź Ormian otwierają mu oczy na okropieństwa rewolucji.
- **Podróż do Polski** - Cezary rozczarowuje się prawdziwym obrazem Polski, sprzecznym z opowieściami ojca o szklanych domach. Trafia do kraju wyniszczonego, pełnego nierówności. Zaciąga się do wojska - nie chce być biernym obserwatorem wydarzeń oraz fascynuje go entuzjazm Polaków w obronie ojczyzny.
- **Nawłoć** - pierwsze doświadczenia miłosne obnażają niedojrzałość emocjonalną Cezarego, który instrumentalnie traktuje Karolinę oraz zachowuje się biernie wobec Wandy. Pobyt na wsi jest też dla niego okazją do obserwacji nierówności społecznych - kontrast warunków życia arystokracji i chłopów budzi w nim sprzeciw.
- **Warszawa** - Cezary formuje swoje poglądy polityczne, nie odnajdując się w pełni ani w szkole reform Gajowca, ani w komunistycznej rewolucji Lulka. Finałowa scena - marsz na Belweder, w którym Cezary odłącza się od tłumu robotników - symbolizuje jego indywidualizm. Bohater pozostaje w fazie przejściowej, między rewolucją a reformą - metafora przedwiośnia.

**Kordian**
Młody Kordian jest człowiekiem zagubionym i bez celu. Przypuszczalne samobójstwo przyjaciela, jesień, nieszczęśliwa miłość i brak sensu życia przygnębiają go. Odczuwa Weltschmerz, **jaskółczy niepokój**. Prosi Boga o zesłanie mu jakiegoś celu.
Po nieudanej próbie samobójczej podróżuje po świecie, weryfikując swoje pojęcie na jego temat
1. Londyn - James Park
	Dozorca uświadamia go, że na świecie liczą się przede wszystkim pieniądze
2. Dover
	Czytając „Króla Leara" Szekspira dochodzi do wniosku, że literatura nie odpowiada cynicznej rzeczywistości
3. Włochy
	Kolejne rozczarowanie miłosne, jego kochance zależało jedynie na bogactwie
4. Państwo Kościelne
	Rozczarowanie instytucją papieża, który, zamiast błogosławić naród polski, bierze stronę cara.
Suma rozczarowań doprowadza do przełomu. Kordian wygłasza na górze Mont Blanc monolog, będący nawiązaniem do Wielkiej Improwizacji, w którym przyjmuje historiozoficzną ideę winkelriedyzmu. Wcześniej brakowało mu powołania, teraz odnajduje je w walce i poświęceniu się za ojczyznę.

**Zakończenie**
Przykłady Baryki i Kordiana jasno pokazują, że młodość to czas, w którym człowiek dopiero odnajduje swoje powołanie i wartości.
## Ferdydurke
### Groteskowy obraz świata
Omów zagadnienie na podstawie znanych Ci fragmentów *Ferdydurke* Witolda Gombrowicza. W swojej odpowiedzi uwzględnij również wybrany kontekst.

**Teza**
Groteskowy obraz świata jest zazwyczaj przedstawiony w krzywym zwierciadle. Służy to wyolbrzymieniu i napiętnowaniu absurdów rzeczywistości.

**Ferdydurke**
Groteska w *Ferdydurke* realizowana jest przede wszystkim poprzez 
- deformację rzeczywistości - brakuje logiki i ciągów przyczynowo-skutkowych 
- karykaturalne postacie
- absurdalne wydarzenia (pojedynek na miny, szczekający chłopi)
- język (szkolna łacina - *novus kolegus*)
- połączenie komizmu i tragizmu (np. Syfon wieszający się na wieszaku)
Zastosowanie groteski ma na celu ukazanie absurdalności społeczeństwa i zasad na jakich opiera się jego funkcjonowanie. Idealnym przykładem jest rodzina Młodziaków. Pozornie jest absurdalnie wręcz nowoczesna - rodzice zachęcają Zutę do rozwiązłości. Cała rzeczywistość załamuje się jednak w momencie, kiedy Józio zastawia na rodzinę Młodziaków pułapkę. Kiedy ci odkrywają w nocy w pokoju Zuty Kopyrdę i Pimkę, nie wytrzymują. Spada maska nowoczesności i dochodzi do bójki. 
Kompletny absurd tej sytuacji jest narzędziem autora, demaskującym sztuczność ludzkich relacji i postaw.

**Tango**
Groteska realizowana jest w utworze poprzez odwrócenie ról pokoleniowych, które doprowadza do absurdalnych sytuacji (bunt wobec braku możliwości buntu). Postaci są przerysowane (Stomil w wiecznie rozpiętej piżamie). Scena śmierci Eugenii oraz tanga, tańczonego przez Edka i Eugeniusza, mieszają komizm z tragizmem.
Groteska umożliwia autorowi krytykę społeczeństwa pozbawionego zasad i pokazuje, do czego prowadzi.

**Zakończenie**
Przedstawienie świata w sposób groteskowy jest celową jego deformacją w celu podkreślenia jego absurdów i sprzeczności. 
### 49. Człowiek wobec presji otoczenia
Omów zagadnienie na podstawie znanych Ci fragmentów *Ferdydurke* Witolda Gombrowicza. W swojej odpowiedzi uwzględnij również wybrany kontekst.

**Teza**
Człowiek podlega nieustannej presji otoczenia, które wymaga od niego konkretnych zachowań, odgrywania określonych ról.

**Ferdydurke**
Gombrowiczowska Forma jest jednym z głównych zagadnień poruszanych w powieści. Autor ukazuje, że Forma otacza i ogranicza każdego człowieka. Społecznie narzucone normy i konwencje tłumią autentyczność jednostki i wymuszają pewne zachowania. Przed Formą nie da się uciec, gdyż brak Formy również byłby Formą. 
> Nie ma ucieczki przed gębą, jak tylko w inną gębę

Przykładem jest Miętus, który myślał, że propagując prostactwo buntuje się przeciwko upupiającemu schematowi narzuconemu przez Pimkę. W ten sposób stworzył jednak nowy schemat, czyli wpadł w nową Formę.
W tym sensie utwór jest również satyrą na relacje międzyludzkie, z natury skrzywione przez narzucone Formy, a przez to sztuczne.

**Proces**
*Proces* można interpretować jako powieść o presji otoczenia. Interpretacja taka jest uzasadniona biograficzną genezą utworu - Kafka zaczął pisać *Proces* po kłótni z narzeczoną, w której uczestniczyła także jej koleżanka. Autor pisał w swoim dzienniku, że czuł się osaczony, nie dano mu możliwości bronienia się, oskarżono go i z góry uznano za winnego.
Autor pokazuje, że człowiek nie ma żadnych szans w starciu z machiną społecznych wymagań i oczekiwań. Józef K musi w jakiś sposób podporządkować się sądowi - w przeciwnym wypadku czeka go śmierć. 

**Przemiana**
Historia Gregora Samsy, który zmienił się w robaka, pokazuję presję społecznych oczekiwań jakim podlega człowiek. Jego otoczenie mniej obchodzi fakt, że dosłownie zmienił się w robaka, a bardziej to, jak będzie teraz wypełniał swoje obowiązki. Szef przyjeżdża sprawdzić, co się z nim stało i postanawia go zwolnić. Rodzina trzyma go zamkniętego w pokoju, pilnując, by nikt nie dowiedział się o jego stanie. Zachowują się wobec niego z obrzydzeniem. Przemiana ostatecznie doprowadza do śmierci Gregora, ku uldze rodziny, która miała go już dosyć.

**Zakończenie**
Literatura przedstawia ogrom i nieuchronność oczekiwań stawianych ludziom przez społeczeństwo i fatalne konsekwencje ich niewypełniania.
# II wojna światowa
## Proszę państwa do gazu
### 50. „Człowiek zlagrowany" jako ofiara zbrodniczego systemu
Omów zagadnienie na podstawie utworu *Proszę państwa do gazu* Tadeusza Borowskiego. W swojej odpowiedzi uwzględnij również wybrany kontekst.

**Teza**
Człowiek zlagrowany to ktoś, kto przystosował się do warunków obozu i chce przeżyć za wszelką cenę. Staje się obojętny wobec zasad moralnych, kradnie, oszukuje, traci empatię wobec innych ludzi - przyjmuje logikę oprawców.
Proces tworzenia ludzi zlagrowanych był wynikiem systematycznego i celowego działania systemu. Fizyczna eksterminacja poprzedzona była duchowym wyniszczeniem, niszczono solidarność i dehumanizowano więźniów.

**Proszę państwa do gazu**
Narrator opowiadania jest człowiekiem zlagrowanym. Dehumanizacja i odwrócenie systemu wartości szczególnie widoczna jest u członków Kanady, czyli komanda więźniów odpowiedzialnych za wyładowywanie przybyłych do obozu transportów. Nie porusza ich już widok martwych ciał, nierzadko stratowanych i poskręcanych, ani widok błąkających się dzieci. Myślą raczej o jedzeniu i ubraniach, które mogą zdobyć dzięki przeszukaniu rzeczy przybyłych.
Wynikiem działania systemu była utrata człowieczeństwa więźniów. Narrator nie współczuje już idącym na śmierć ludziom:
> Widzisz, przyjacielu, wzbiera we mnie zupełnie niezrozumiała złość na tych ludzi, że przez nich muszę tu być. Nie współczuję im wcale, że idą do gazu. Żeby się ziemia pod nimi wszystkimi rozstąpiła. Rzuciłbym się na nich z pięściami. Przecież to jest patologiczne chyba, nie mogę zrozumieć.

**Inny świat**
Narrator opisuje m. in. urków, czyli kryminalistów, którzy doskonale przystosowali się do życia obozowego, przyjmując zdehumanizowane wzorce zachowań. Traktują innych więźniów jako potencjalne ofiary rabunku czy gwałtów, potrafią grać w karty o cudzą własność. 
Przykładem okrucieństwa urków jest historia Kowala, ich przywódcy. Po zbiorowym gwałcie na Marusi, ona wchodzi z nim w relację, widząc w tym szansę na przetrwanie w obozie. Inni więźniowie nie akceptują jednak tego stanu rzeczy, dochodzi do bójki i kolejnego zbiorowego gwałtu. Kowal nie broni wybranki, bo nie może postawić się grupie.

**Zakończenie**
Zachowania człowieka zlagrowanego nie można i nie wolno postrzegać jako moralnego zepsucia. Taki człowiek jest ofiarą zbrodniczego systemu, który świadomie i metodycznie działał w celu pozbawienia więźniów obozów człowieczeństwa i resztek godności. Człowiek był sprowadzany do roli zasobu i żeby przetrwać musiał postępować wg tzw. odwróconego dekalogu.
## Inny świat
### 51. Jakie znaczenie ma tytuł dla odczytania sensu utworu
Omów zagadnienie na podstawie znanych Ci fragmentów *Innego świata* Gustawa Herlinga-Grudzińskiego. W swojej odpowiedzi uwzględnij również wybrany kontekst.

**Teza**
Tytuł czasem nie wprowadza żadnej dodatkowej warstwy interpretacyjnej (*Kordian*, *Antygona*, *Skąpiec*, *Odprawa posłów greckich*, *Rok 1984*). Zdarza się jednak, że wieloznaczny tytuł otwiera przed czytelnikiem dodatkowe interpretacje i skłania do refleksji.

**Inny świat**
Tytuł utworu to nawiązanie do *Zapisków z martwego domu* Dostojewskiego. Podkreśla paralelę między okrucieństwem carskiego i bolszewickiego systemu, mimo pozornej kompletnej odmienności ideologicznej.
Tytuł ma również istotne znaczenie moralne. Autor zaznacza, że łagry to *inny świat* - nie można zatem oceniać ich rzeczywistości według miar znanych z normalnego świata, nie wolno oceniać więźniów według normalnych zasad moralnych.

**Przedwiośnie**
Przedwiośnie to okres przejściowy między zimą i wiosną, kiedy mimo niskich temperatur i śniegu pojawiają się pierwsze oznaki powrotu do życia.
- W odniesieniu do Cezarego, przedwiośnie oznacza okres dojrzewania i formowania bohatera. Jest to czas pierwszej miłości, kształtowania poglądów i definiowania swojej tożsamości.
- W odniesieniu do sytuacji politycznej, przedwiośnie jest metaforą czasu po zaborach (zimie) ale przed uformowaniem się młodego państwa (wiosną). Jest to czas pełen nadziei na odrodzenie Polski ale i stojących przed nią wyzwań i zagrożeń - tak samo, jak na odradzającą się przyrodę czyhają przymrozki.

**Zakończenie**
Tytuł dzieła literackiego może pomóc czytelnikowi lepiej zrozumieć sens utworu.
### 52. Konsekwencje zniewolenia człowieka
Omów zagadnienie na podstawie znanych Ci fragmentów *Innego świata* Gustawa Herlinga-Grudzińskiego. W swojej odpowiedzi uwzględnij również wybrany kontekst.

patrz jak wyżej

## Zdążyć przed Panem Bogiem
### 53. Czy możliwe jest zachowanie godności w skrajnych sytuacjach
**Teza**
Nawet w najtrudniejszych, najbardziej dehumanizujących sytuacjach można próbować zachować godność.

**Zdążyć przed Panem Bogiem**
Edelman mówi o powstaniu jako o akcie desperacji, a nie jako o zrywie wolnościowym. Podkreśla, że powstańcy nie wierzyli w zwycięstwo - chodziło tylko o wybór sposobu umierania, z bronią w ręku, nie w obozach.
Marek Edelman unika patosu, jego narracja jest pozbawiona emocji. Deheroizuje zarówno sam zryw, obdzierając go z romantyzmu, jak i uczestników powstania: Anielewicza ukazuje jako młodego i niedoświadczonego chłopaka, który przed wojną malował rybom skrzela, by wyglądały świeżo.
Edelman podkreśla więc, że zryw był próbą zachowania godności, **wyborem sposobu umierania**. 

**Proszę państwa do gazu**
Skrajne, dehumanizujące warunki życia w obozie doprowadzały do zlagrowania więźniów. Aby przeżyć, należało się wyzbyć człowieczeństwa. W więźniach budziły się najgorsze instynkty, łamała się solidarność, zaczynali nienawidzić towarzyszy niedoli. W takich warunkach aby przeżyć trzeba było wyrzec się godności. 

**Zakończenie**
W skrajnych sytuacjach zawsze można próbować zachować godność, jednak może się okazać, że trzeba przypłacić ją życiem.

### 54. Zagłada z perspektywy świadka i uczestnika wydarzeń w getcie

Omów zagadnienie na podstawie *Zdążyć przed Panem Bogiem* Hanny Krall. W swojej odpowiedzi uwzględnij również wybrany kontekst.

**Teza**
Ważne jest aby wsłuchiwać się w głosy bezpośrednich świadków wydarzeń drugiej wojny i Holokaustu. 

**Zdążyć przed Panem Bogiem**
Marek Edelman z pierwszej ręki opowiada o tym, jak wyglądała rzeczywistość getta. Było ono miejscem przeludnionym, panowały w nim choroby i głód. 
Marek Edelman codziennie zmuszony był do podejmowania trudnych wyborów przez wzgląd na swoją rolę - to on był odpowiedzialny za wyprowadzanie z transportów ludzi jako *chorych*. 
W pewnym momencie Niemcy przekazali gminie żydowskiej numerki życia - kartki umożliwiające uniknięcie deportacji (jak się później okazało - jedynie czasowo). Doprowadzało to do tragicznych wyborów - mieszkańcy getta musieli decydować o tym, kto ma przeżyć
- **Frania**, która otrzymała numerek, odepchnęła od siebie matkę, która nie miała numerka, aby się ocalić. Potem w powstaniu warszawskim ocaliła kilkanaście osób.
- **Tenebaumowa** otrzymała numerek, przekazała go córce i powiedziała, że zaraz wróci - następnie poszła na górę i się otruła.

> Ludzie garnęli się wtedy do siebie jak nigdy przedtem, jak nigdy w normalnym życiu. Podczas ostatniej likwidacyjnej akcji biegli do gminy, szukając jakiegoś rabina czy kogokolwiek, kto im da ślub, i szli na Umschlagplatz już jako małżeństwo.

Podkreśla, że powstanie nie było heroicznym zrywem, a jedynie wyborem sposobu umierania. Wiedzieli, że nie mają szans na zwycięstwo.

**Campo di Fiori**
Podmiot liryczny jest świadkiem powstania w getcie, widzi je ze strony aryjskiej. Przywołuje wspomnienie Campo di Fiori, włoskiego placu, gdzie Inkwizycja spaliła filozofa Giordana Bruna. 
Podmiot liryczny myśli o tym, że każdy, kto umiera, ostatecznie jest zupełnie samotny. Wyraża nadzieję, że kiedyś wzbudzi to bunt społeczeństwa.

**Zakończenie**
Skala tragedii odbiera indywidualizm ofiarom, a historie świadkom pozwalają im odzyskać podmiotowość. 