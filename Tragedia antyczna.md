#gatunek

Najważniejszy antyczny gatunek literacki. Ma on pewne ściśle określone reguły, z których wyłamywano się przy pisaniu dramatów dopiero w późniejszych epokach.

## Cechy tragedii antycznej
### Budowa i styl
1. **Zasada trzech jedności** ^3jednosci
	1. **Jedność miejsca** - wszystkie wydarzenia rozgrywają się w jednym miejscu. O tym, co dzieje się w innych miejscach, dowiadujemy się z opowieści bohaterów.
	2. **Jedność czasu** - czas akcji zawiera się zazwyczaj w dobie.
	3. **Jedność akcji** - akcja jest jednowątkowa.
2. **Zasada decorum**, czyli **stosowności**. Język i styl dostosowane są do gatunku - tragedia wymaga patetyzmu. Brak również scen krwawych czy niestosownych (mogą być one wprowadzane jedynie w formie opisu świadków, a nie przedstawiane na scenie). ^decorum
3. **Chór** - komentuje wydarzenia, otwiera i zamyka sztukę.
4. Na scenie jednocześnie występują co najwyżej 3 osoby. Bohaterami są **szlachetnie urodzeni**.
### Treść
5. **Konflikt tragiczny** - zderzenie **dwóch równorzędnych, przeciwstawnych racji**. Kończy się obustronną porażką, nie ma z niego dobrego wyjścia. 
   Klasycznym przykładem jest konflikt między prawem boskim a ludzkim w [Antygonie](Antygona).
6. **Hybris**, czyli **pycha, duma**, pchająca człowieka do przekraczania umiaru i sięgania po więcej, niż jest mu przeznaczone. Zawsze spotyka go za to kara. ^hybris
7. **Hamartia**, czyli **wina tragiczna** bohatera. Polega na błędnym rozpoznaniu własnej sytuacji, co prowadzi do popełniania przez niego błędów i ostatecznie katastrofy. ^hamartia
8. **Katharsis** - uczucie litości i trwogi - silne uczucia wzbudzane przez sztukę. ^katharsis
9. **Mimesis** - zasada naśladownictwa rzeczywistości przez sztukę - akcja powinna być prawdopodobna, naśladować świat realny. Wydarzenia nierealne mogą być wprowadzane jedynie w formie opisu świadków. ^mimesis
10. **Fatum** - przeznaczenie, nieuchronna siła kierująca losami bohaterów, przesądzająca o ich katastrofie. ^fatum
