---
finished: true
---
#lektura
- **Autor**: nieznany
- **Gatunek**: Epos rycerski, chansons de geste
- **Epoka**: [[Średniowiecze]] #epoka/średniowiecze  
- **Data**: XI w.

## Świat przedstawiony
### Czas i miejsce akcji
- **Czas**: 778 r.
- **Miejsce**: Wąwóz Roncevaux (dziś północna Hiszpania)
### Bohaterowie
- **Roland** - główny bohater, hrabia, siostrzeniec Karola Wielkiego. Stanowi wzór średniowiecznego rycerza, jest odważny, honorowy, gotowy do poświęcenia, lojalny wobec władcy i Boga. Nie wzywa pomocy w obliczu zasadzki, ponieważ boi się hańby. Prowadzi to do klęski w bitwie i śmierci bohatera. 
- **Oliwier** - przyjaciel Rolanda, rycerz. Rozważny i pragmatyczny, wielokrotnie namawia Rolanda do zadęcia w róg i wezwania pomocy. 
- **Karol Wielki** - cesarz Franków, prowadzi chrześcijańską armię przeciwko Saracenom. Stanowi wzór średniowiecznego władcy, jest mądry, sprawiedliwy, potężny i pobożny. 
- **Ganelon** - ojczym Rolanda, rycerz. Zazdrosny o stosunek króla do Rolanda decyduje się na zdradę i wystawia tylną straż na zagładę, upewniając się, że będzie w niej obecny Roland. #motyw/zdrada 

## Problematyka
### Wzorce osobowe
Utwór przedstawia typowe dla średniowiecza wzorce osobowe w postaciach Rolanda - rycerza oraz Karola Wielkiego - władcy. 
Epos przekłamuje fakty historyczne, wyolbrzymiając nieistotny epizod wyprawy Karola Wielkiego. W rzeczywistości tylna straż Karola nie została nawet rozgromiona przez muzłumanów, a przez baskijskich górali. To nie dawałoby jednak możliwości przedstawienia Rolanda jako męczennika za wiarę.
### Ars moriendi
#motyw/śmierć 
*Ars moriendi* - łac. sztuka umierania - motyw w kulturze średniowiecza. Prezentuje wzorzec dobrej chrześcijańskiej śmierci, traktowanej jako moment przejścia do życia wiecznego i moment decydujący o zbawieniu lub potępieniu. Śmierć Rolanda jest, według logiki średniowiecznej, wzorowa - wiedząc, że już umiera, dopełnia pewnych warunków:
- wspina się **na wzgórze**, aby być bliżej Boga oraz nawiązać do **śmierci Chrystusa na Golgocie**. 
- umiera **twarzą do wroga** oraz **chowa swój miecz** (z relikwiami), aby nie padł on łupem innowierców
- **modli się i prosi o przebaczenie za grzechy**
- **pokornie oddaje się Bogu**
Przybywają archaniołowie Michał i Gabriel, którzy zabierają duszę Rolanda do nieba.