---
finished: true
---
#lektura 
- **Autor**: Stanisław Wyspiański
- **Gatunek**: Dramat
- **Epoka**: [[Młoda Polska]] #epoka/młodapolska 
- **Data**: 1901 r.
## Świat przedstawiony
### Czas i miejsce akcji
- **Czas akcji**: 20/21.11.1900
- **Miejsce akcji**: Bronowicka chata
### Bohaterowie
#### Mieszkańcy Bronowic
- **Panna Młoda (Jadwiga Mikołajczykówna)** - 17-letnia prosta dziewczyna, najmłodsza z trzech sióstr.
- **Gospodyni (Anna Tetmajerowa z domu Mikołajczykówna)** - najstarsza z sióstr. Pośredniczy między światem chłopskim a inteligencją.
- **Marysia (Maria Mikołajczykówna)** - średnia siostra. Ukazuje jej się widmo byłego kochanka.
- **Jasiek (Jan Mikołajczyk)** - brat Panny Młodej, drużba. 
- **Czepiec (Błażej Czepiec)** - pisarz gminny, wuj Panny Młodej. 
- **Dziad** - dziad mszalny. Wspomina Rabację Galicyjską.
- **Żyd** - trzeźwo myślący i krytycznie patrzący na wesele. #motyw/żyd 
- **Rachela (Józefina „Pepa" Singer)** - córka karczmarza, tajemnicza i wykształcona.
- **Isia** - córka gospodarza. #motyw/dziecko 
#### Inteligencja
- **Pan Młody (Lucjan Rydel)** - krakowski poeta, naiwny chłopoman.
- **Gospodarz (Włodzimierz Tetmajer)** - brat Kazimierza. Poślubił Annę Mikołajczykównę, wykształcony, zaangażowany społecznie. Szanowany przez chłopów.
- **Poeta (Kazimierz Przerwa-Tetmajer)** - Flirciarz, marzy o napisaniu wielkiego poematu. #motyw/poeta 
- **Dziennikarz (Rudolf Starzewski)** - redaktor krakowskiego *Czasu*, związany ze stronnictwem stańczyków.
- **Nos (Stanisław Przybyszewski)** - ciągle pijany, dekadent.
- **Radczyni (Antonina Domańska)** - ciotka Pana Młodego. Autorka, inteligentka, krytycznie nastawiona do małżeństwa Rydla.
#### Postaci fantastyczne
#motyw/fantastyka 
- **Chochoł** - słomiana konstrukcja, zakładana zimą na delikatne rośliny. Uosobienie marazmu i niemocy polskiego społeczeństwa.
- **Stańczyk** - symbol mądrości politycznej, przypomina o odpowiedzialności elit za losy narodu.
- **Rycerz (Zawisza Czarny)** - ukazuje się Poecie, który marzy o napisaniu poematu o wielkim bohaterze. Jest symbolem mocy, odwagi oraz zwycięstwa - antytezą poety, reprezentującym niemoc i dekadencję.
- **Hetman (Branicki)** - uosobienie zdrady narodowej. Ukazuje się razem z chórem diabłów. #motyw/zdrada 
- **Widmo** - uosobienie niespełnionej, młodzieńczej miłości. Wyspiański krytykuje sobie współczesnych - Marysia, w przeciwieństwie do [mickiewiczowskiej Karusi](../06%20Romantyzm/Ballady#Romantyczność) odczuwa niepokój i odrzuca Widmo. Autor pokazuje, że ludzie nie są już zdolni do takich uczuć jak w epoce [romantyzmu](../06%20Romantyzm/Romantyzm).
- **Wernyhora** - legendarny wieszcz. Przynosi Gospodarzowi złoty róg - symbol szansy na zryw narodowowyzwoleńczy, od którego zależy powodzenie sprawy polskiej. 
## Problematyka
### Polska szopa
#motyw/społeczeństwo 
Wyspiański stawia gorzką diagnozę kondycji polskiego społeczeństwa. Warstwy inteligencji i chłopów są od siebie oderwane, nie umieją współdziałać, nie mają wglądu w swoje życia i problemy. 
Inteligencja chciałaby postrzegać się jako grupę przywódców, brakuje im jednak siły. Są wykształceni, ale oderwani od rzeczywistości, pogrążeni w ideach. Zafascynowani kulturą ludową nie rozumieją realnych problemów wsi.
Chłopi mają zapał i realną siłę, ale brak im przywództwa. W decydującym momencie nie potrafią podjąć skutecznych działań.
Wesele inteligenta z chłopką jest metaforą próby zjednoczenia narodu, która pozostaje jednak skazana na porażkę. 
Wyspiański rozprawia się z kilkoma mitami narodowymi:
- mit o przywódczej roli inteligencji
- mit chłopa-kosyniera
- mit *wsi spokojnej, wsi wesołej*
- mit solidaryzmu społecznego
### Symbolika
- **Bronowicka chata** - mała Polska, soczewka na polskie społeczeństwo.
- **Złoty róg** - symbol szansy na walkę o niepodległość i zjednoczenie narodu. Zgubienie go przez Jaśka oznacza zaprzepaszczenie tej szansy.
- **Czapka z piór** - egoizm, prywata i wąskie horyzonty. Przedkładanie własnych korzyści nad sprawy narodowe.
- **Złota podkowa** - symbol szczęścia. Mogła oznaczać powodzenie dla powstania, jej schowanie przez Gospodynię oznacza prywatę i niewykorzystaną szansę.
- **Chocholi taniec** - symbolizuje marazm i niemoc, które ogarniają polskie społeczeństwo, uniemożliwiając mu działanie. #motyw/taniec ^chocholitaniec
### Język
Stylizacja języka indywidualizuje bohaterów - chłopi posługują się gwarą podkrakowską, co znacznie podkreśla różnice między grupami społecznymi. Występuje **mazurzenie**, czyli wymawianie głosek zębowych (s, c, z, dz) zamiast spółgłosek dziąsłowych (sz, cz, ż, dż): czepek to *cepek*, szyja to *syja*, życie to *zycie*.