---
finished: true
---
#lektura 
- **Autor**: Władysław Reymont
- **Gatunek**: Powieść
- **Epoka**: [[Młoda Polska]] #epoka/młodapolska 
- **Data**: 1904 r.

## Świat przedstawiony
### Czas i miejsce akcji
- **Czas**: koniec XIX wieku
- **Miejsce**: Lipce
### Bohaterowie
- **Maciej Boryna** - pierwszy gospodarz we wsi, najbogatszy. Pracowity, stanowczy, dumny i przywiązany do ziemi. Surowy i nieprzejednany, kłóci się z Antkiem o ziemię.
- **Jagna** - najpiękniejsza dziewczyna we wsi. Rozpuszczona, marzycielska, wrażliwa, nieprzyzwyczajona do ciężkiej pracy i wiejskich realiów. Z woli matki wychodzi za Borynę, głównie dla ziemi, ale nie kocha go, wikła się w liczne romanse, m. in. z Antkiem. #motyw/zdrada Staje się ofiarą zbiorowej nienawiści i zostaje wygnana ze wsi.
- **Antek Boryna** - najstarszy syn Macieja, mąż Hanki. Uparty i ambitny, toczy z ojcem spór o ziemię. Romansuje z Jagną, co prowadzi do rodzinnego dramatu. Z czasem dojrzewa i przechodzi przemianę, stając się po śmierci ojca odpowiedzialną głową rodziny.
- **Hanka Borynowa** - żona Antka. Początkowo nieśmiała i podporządkowana mężowi. Kiedy Antkowie zostają wygnani z domu Macieja przechodzi przemianę, przejmuje inicjatywę i staje się samodzielną gospodynią. 
- **Jagustynka** - starsza wdowa wygnana przez dzieci z domu po przepisaniu im ziemi. Żeby się utrzymać wynajmuje się do prac u innych gospodarzy. Znana z ciętego języka i plotkarstwa.
- **Kuba** - parobek u Borynów. Pracowity, poczciwy, pobożny, skromny. Chadza też kłusować - postrzelony w nogę przez Borowego odcina ją sobie i wykrwawia się w stajni podczas wesela Boryny.
- **Dominikowa** - matka Jagny. Sprytna, chciwa i zaradna. Surowa dla swoich synów, rozpieszcza Jagnę i dba o jej interesy, negocjując korzystne warunki małżeństwa z Boryną.

## Problematyka
### Konflikty rodzinne
#motyw/rodzina 
Antek pragnie własnego gospodarstwa i niezależności, nie chce dłużej być parobkiem we własnym domu. Boryna natomiast nie chce wyzbywać się ziemi, która stanowi dla niego sens życia. Ponadto nie chce iść **na wycug** (utrzymanie starych rodziców przez dzieci), ponieważ boi się podzielenia losu np. Jagustynki, która została wyrzucona przez dzieci po przepisaniu im ziemi. Obydwaj mężczyźni są uparci, dumni i porywczy, co uniemożliwia kompromis.

Sytuacji nie ułatwia romans Antka z Jagną, którą Maciej postanawia poślubić. Ślub wywołuje gniew Antka, zaś Boryna przyłapuje młodych na schadzce w stogu siana, który następnie podpala. 
### Przemiana Hanki i Antka
#motyw/przemiana
#### Hanka
Na początku powieści Hanka jest cicha i uległa wobec męża. Często płacze, znosi złe traktowanie i zdrady Antka. Przełom następuje po wygnaniu Antków od Boryny. W obliczu biedy i braku wsparcia ze strony męża zaczyna przejmować inicjatywę - znajduje mężowi pracę, dorabia przędząc oraz przyjmuje pomoc Boryny mimo sprzeciwu Antka. Kiedy mężczyźni trafiają do więzienia po bitwie o las, Hanka wraca do Borynów i prowadzi gospodarstwo, doglądając chorego Macieja. Zyskuje jego zaufanie i szacunek, a sama staje się zaradną i samodzielną gospodynią.
#### Antek
Antka poznajemy z kolei jako impulsywnego młodego buntownika, skonfliktowanego z ojcem ([patrz konflikty rodzinne](#Konflikty%20rodzinne)) #motyw/bunt Ostatecznie dochodzi do bójki między ojcem i synem, w wyniku której Boryna wyrzuca Antków z domu.
Punktem zwrotnym jest bitwa o las, podczas której Antek staje w obronie ojca, zabijając napastnika. Po powrocie z więzienia zaczyna doceniać Hankę, która stała się dobrą gospodynią i odsuwa się od Jagny. Staje się głową rodziny i przejmuje gospodarstwo, stając się pierwszym gospodarzem we wsi. Podczas samosądu nie staje w obronie Jagny - wybiera lojalność wobec społeczności. 

### Femme fatale
Jagna jest klasyczną realizacją motywu *femme fatale* - fr. kobieta fatalna, czyli przynosząca mężczyźnie zgubę. 
Jagna nie przystaje do wiejskiej rzeczywistości, nie interesuje jej gospodarstwo. Jest wrażliwa i marzycielska. Jako najpiękniejsza dziewczyna we wsi romansuje z kilkoma mężczyznami - Antkiem, Mateuszem czy wójtem. Jest jedną z przyczyn rozpadu rodziny Borynów. 
Jej działania nie są jednak wynikiem świadomej intrygi czy manipulacji, a raczej ulegania namiętnościom i poszukiwania szczęścia. 
Ostatecznie Jagna zostaje przez społeczność obarczona winą za wszelkie nieszczęścia, upokorzona i wygnana ze wsi.
### Realia wsi
Życie chłopów jest podporządkowane rytmowi natury. Cztery tomy powieści odpowiadają czterem porom roku, a każda z nich niesie za sobą inne obowiązki (orka, siew, żniwa) i obrzędy (Jarmark, Boże Narodzenie, Wielkanoc, Odpust). 

#motyw/bieda
Na wsi panuje powszechna bieda. Ten, kto nie ma własnej ziemi, jest zmuszony do pracy najemnej lub do żebractwa. Kuba, raniony w nogę, nie może liczyć na pomoc i odrąbuje ją sobie, żeby ostatecznie się wykrwawić.

Często jedyną perspektywą na poprawę losu jest zaaranżowanie dobrego małżeństwa. Ślub jest przez Reymonta przedstawiony transakcyjnie. O związku decydują często rodzice, a nie zainteresowani. Kandydat o rękę nie stara się o nią osobiście, lecz wysyła swatów, którzy negocjują warunki finansowe. Przykładem służy małżeństwo Boryny z Jagną. Maciej zyskuje piękną, młodą gospodynię oraz ziemię z posagu, dla Jagny zaś związek jest gwarancją dostatniej przyszłości. 