---
finished: true
---
#lektura
- **Autor**: William Szekspir
- **Gatunek**: dramat
- **Epoka**: [[Renesans]] #epoka/renesans
- **Data**: I połowa XVII w. (1623 r.)
## Świat przedstawiony
### Czas i miejsce akcji
- **Czas**: średniowiecze, XI w.
- **Miejsce**: Szkocja, epizodycznie Anglia
### Bohaterowie
- **Makbet**, wódz w armii szkockiej
- **Lady Makbet**, jego żona
- **Banko**, przyjaciel Makbeta
- **Fleance**, syn Banka
- **Dunkan**, król Szkocji
- **Malkolm**, jego syn
- **Makduf**, tan Fife
- **Lady Makduf** i **ich syn**, jego rodzina
### Fabuła
Po zwycięskiej bitwie Makbet i Banko spotykają trzy wiedźmy. Pozdrawiają one bohaterów, nazywając Makbeta tanem Kawdoru i przyszłym królem, Banka zaś „ojcem królów" - dziwi to przyjaciół nieposiadających tych tytułów. Chwilę po zniknięciu czarownic pojawiają się królewscy posłańcy, informujący Makbeta, że za zasługi w bitwie mianowano go tanem Kawdoru. Makbet zaczyna traktować słowa wiedźm serio, Banko traktuje je jako halucynacje. #motyw/przeznaczenie #motyw/ambicja #motyw/władza #motyw/przemiana

Mimo oporów Makbet, pod wpływem Lady Makbet, zabija Dunkana #motyw/morderstwo #motyw/śmierć #motyw/zdrada i wrabia w zbrodnię strażników, których też zabija. Malkolm oraz tanowie Makduf i Lennox podejrzewają podstęp i uciekają za granicę. Odbywa się koronacja Makbeta.

Tracący rozum Makbet zleca zabójstwo Banka i Fleance'a. Banko ginie, Fleance ucieka. Makbet widzi ducha Banka, idzie prosić czarownice o dalsze przepowiednie. Przestrzegają go przed Makdufem, jednak przepowiadają mu, że *nie zginie z ręki człowieka zrodzonego z kobiecego łona* oraz, że nikt go nie tknie dopóki sam las Birnam nie ruszy na jego fortecę. #motyw/przepowiednia
Makbet nasyła morderców na rodzinę Makdufa, zabijają oni syna, Lady Makduf ucieka.

Makbet sprawuje w Szkocji rządy tyrana. Lady Makbet traci zmysły, chodzi we śnie i próbuje obmyć ręce z krwi. #motyw/szaleństwo Ostatecznie popełnia samobójstwo.

Na Makbeta ruszają z Anglii Siward wraz z Malkolmem i Makdufem. Nakazują wojsku nieść gałązki z lasu Birnam, w celu wprowadzenia wroga w błąd co do ilości żołnierzy. W ten sposób spełnia się pierwsza przepowiednia wiedźm - las rusza do ataku. Dochodzi do walki Makbeta z Makdufem. Makbet, przez przepowiednię, jest pewien, że nic mu się nie stanie. Makduf mówi mu jednak, że przyszedł na świat przez cesarskie cięcie, a nie naturalnie. Makbet traci pewność siebie i ginie. Malkolm zostaje nowym królem Szkocji. #motyw/wina-i-kara 
## Problematyka
### Przeznaczenie a wybór
Pozornie mogłoby się wydawać, że los Makbeta jest zdeterminowany przez przepowiednię wiedźm, jednak nie bez przyczyny *Makbet* nazywany jest dramatem wyboru.
Przepowiednie wiedźm mają charakter prowokacyjny, odsłaniają prawdziwą naturę bohatera. Warto porównać jak na proroctwa reagują Banko (zbagatelizowanie sprawy) a jak Makbet (rozbudzenie ambicji). Makbet bardzo szybko ulega pokusie przyspieszenia wyroków losu, a po zabójstwie Dunkana sam decyduje się zamordować Banka i rodzinę Makdufa. Jasno widać, że upadek bohatera wynika z jego decyzji, nie z przeznaczenia. 
### Cytaty
> Jeśli to, co ma się stać, stać się musi
> Niechby przynajmniej stało się niezwłocznie #cytat

> Życie jest tylko przechodnim półcieniem
> Nędznym aktorem, który swą rolę
> Przez parę godzin wygrawszy na scenie
> W nicość przepada - powieścią idioty
> Głośną, wrzaskliwą, a nic nie znaczącą #motyw/teatr #cytat

