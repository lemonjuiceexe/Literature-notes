---
finished: false
---
#lektura
- **Autor**: Jan Kochanowski
- **Gatunek**: [[Pieśń]], hymn
- **Epoka**: [[Renesans]] #epoka/renesans
- **Data**: II połowa XVI w. (1586 r.)

## Poziom podstawowy
### Chcemy sobie być radzi (Pieśń IX ks. I)
Podmiot liryczny zachęca do życia w cnocie, zgodnie z ideami [stoicyzmu](Filozofia%20starożytna#^stoicyzm). Podkreśla, że walka z losem jest bezsensowna bo o wszystkim i tak decyduje Bóg. Należy zachować umiar zarówno w powodzeniu jak i niepowodzeniu.
### Pieśń o spustoszeniu Podola (Pieśń V ks. II)
#motyw/tyrteizm #motyw/patriotyzm
Utwór traktuje o zagrożeniu ze strony Turków, którzy najechali Podole. Nawołuje do obrony ojczyzny, równocześnie drwiąc i piętnując bierną postawę rodaków, dbających bardziej o własne majątki niż o dobro Polski.
#### Cytaty
	Wsiadamy? Czy nas półmiski trzymają?
---

	Cieszy mię ten rym: «Polak mądr po szkodzie»;
	Lecz jesli prawda i z tego nas zbodzie
	Nową przypowieść Polak sobie kupi,
	Że i przed szkodą, i po szkodzie głupi.
## Dodatkowo

### Niezwykłym i nie leda piórem opatrzony
Parafraza z [Horacego](Horacy). Poeta mówi o własnej twórczości i jej nieśmiertelności, podkreśla swój talent. Mówi, że pamięć o jego dziełach przetrwa dłużej niż on sam. #motyw/exegi-monumentum 

### Czego chcesz od nas, Panie
Hymn pochwalny skierowany do Boga. Podmiot liryczny dziękuje za stworzenie świata i hojność Stwórcy. Podkreśla **ład, harmonię i piękno natury** (patrz [klasycyzm renesansowy](Filozofia%20renesansu.md#Klasycyzm%20renesansowy)). Ukazuje Boga jako miłosiernego opiekuna oraz twórcę doskonałego świata (motyw *deus artifex*). 
### Nie porzucaj nadzieje
Pieśń również odwołuje się do motywów [stoickich](Filozofia%20starożytna#^stoicyzm). Podmiot liryczny przestrzega nas przed utratą nadziei, przypominając, że zawsze po złych chwilach przychodzą lepsze.
### Wy, którzy Pospolitą Rzeczą władacie
Część [Odprawy posłów greckich](Odprawa%20posłów%20greckich), wyodrębniona później jako osobny utwór.
Wiersz jest apelem do rządzących, którzy zajmują miejsce Boga na ziemi. Podmiot liryczny nawołuje do sprawiedliwości, przypominając, że dobro wspólne jest ważniejsze od indywidualnych interesów. 
Władcy zostaną przez Boga rozliczeni ze sprawowanych rządów, a wobec niego równi są wszyscy, bez względu na stan społeczny. Ponadto zwykły człowiek ma wobec świata mniejszą odpowiedzialność niż władca. #motyw/władza 