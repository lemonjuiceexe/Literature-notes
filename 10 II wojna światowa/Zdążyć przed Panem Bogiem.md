---
finished: true
---
#lektura 
- **Autor**: Hanna Krall
- **Gatunek**: Reportaż
- **Epoka**: [[II wojna światowa]] #epoka/wojna
- **Data**: 1977 r.
## Świat przedstawiony
### Czas i miejsce akcji
- **Czas akcji**: 1942-43 (powstanie w gettcie: 19.04-15.05.1943)
- **Miejsce akcji**: Getto warszawskie
### Bohaterowie
- **Marek Edelman** - współzałożyciel Żydowskiej Organizacji Bojowej, ostatni przywódca powstania w gettcie, po wojnie kardiochirurg. Wykorzystując przepustkę szpitalną, ratował ludzi z tłumu prowadzonego do transportu do Treblinki. 
- **Mordechaj Anielewicz** - przywódca powstania w gettcie. Popełnił samobójstwo w bunkrze przy Miłej.
- **Jan Moll** - profesor kardiochirurgii, Edelman był jego asystentem. Przeprowadził pierwszą operację serca w czasie zawału. 
- **Michał Klepfisz** - bohater powstania, osłania karabin maszynowy własnym ciałem, aby bojownicy mogli przejść. #motyw/poświęcenie 
- **Pola Lifszyc** - Żydówka, która została wyciągnięta z transportu, nazajutrz dołączyła do transportu aby nie opuszczać matki. Symbol poświęcenia i wielu takich anonimowych historii. #motyw/poświęcenie 
  > Kto wie o Poli Lifszyc? #cytat 
  
  ~ Marek Edelman
- **Luba Blumowa** - prowadziła w getcie szkołę pielęgniarską. Starała się utrzymać pozory normalności, zawsze dbała o dyscyplinę i profesjonalizm, czystość fartuchów i nakrochmalenie czapek - to była jej forma oporu przeciwko dehumanizacji.
## Problematyka
Reportaż powstał przez przypadek - Krall miała pisać o pracy w fabryce, potem dowiedziała się o operacji Molla, a Edelman miał sprawdzić tekst. Rozmowa z Edelmanem zaowocowała reportażem o życiu w gettcie.
Tekst funkcjonuje w dwóch, nieułożonych liniowo, planach czasowych
- opowieść o gettcie warszawskim
- kariera Edelmana jako lekarza 
### Tytuł
> Pan Bóg już chce zgasić świeczkę, a ja muszę szybko osłonić płomień, wykorzystując Jego chwilową nieuwagę. Niech się pali choć trochę dłużej, niż On by sobie życzył. #cytat

~ Marek Edelman
Edelman postrzega pracę lekarza jako wyścig z Bogiem. Jest on równocześnie przedłużeniem roli, jaką Edelman pełnił na Umschlagplatzu, ratując pojedyncze osoby z masy ludzi skazanych na śmierć. 
Jego celem, w gettcie i jako lekarza, było uratować chociaż kilka istnień. #motyw/śmierć #motyw/bóg 
### Deheroizacja powstania
> Chodziło tylko o wybór sposobu umierania #cytat

~ Marek Edelman

Edelman mówi o powstaniu jako o akcie desperacji, a nie jako o zrywie wolnościowym. Podkreśla, że powstańcy nie wierzyli w zwycięstwo - chodziło tylko o wybór sposobu umierania, z bronią w ręku, nie w obozach. #motyw/bunt 
Marek Edelman unika patosu, jego narracja jest pozbawiona emocji. Deheroizuje zarówno sam zryw, obdzierając go z romantyzmu, jak i uczestników powstania: Anielewicza ukazuje jako młodego i niedoświadczonego chłopaka, który przed wojną malował rybom skrzela, by wyglądały świeżo. 

> Żaden z nich nigdy tak nie wyglądał, nie mieli karabinów, ładownic ani map, poza tym byli czarni i brudni, ale na pomniku jest tak, jak pewnie być powinno. Na pomniku jest jasno i pięknie. #cytat 

~ Marek Edelman
> Krzyczy, że ja pewnie uważam biegnących do wagonu za gorszych od tych, którzy strzelają, no jasne, na pewno tak uważam, przecież tak uważają wszyscy, a to jest bzdura, śmierć w komorze gazowej nie jest gorsza od śmierci w walce, na odwrót (krzyczy), jest trudniejsza, o ileż łatwiej ginie się strzelając, o ileż łatwiej było umierać im niż matce Poli Lifszyc... W porządku, mówię. O ileż łatwiej patrzy się na ich śmierć, kiedy strzelają, niż na idącą do wagonu matkę Poli. #cytat 

~ Hanna Krall o Edelmanie
### Życie w gettcie
W gettcie panowały głód i choroby. Sytuacja była do tego stopnia dramatyczna, że można było na ludziach z ulicy prowadzić badania nad chorobą głodową i różnymi jej etapami. 
#### Selekcje
Marek Edelman codziennie zmuszony był do podejmowania trudnych wyborów przez wzgląd na swoją rolę - to on był odpowiedzialny za wyprowadzanie z transportów ludzi jako *chorych*. 
> Niemcy do ostatnich chwil podtrzymywali w ludziach przekonanie, że jadą tymi wagonami do pracy, a pracować może przecież tylko zdrowy człowiek. #cytat 


> Byłem wtedy gońcem w szpitalu i to była moja praca: stać przy bramie na Umschlagplatzu i wyprowadzać chorych. Nasi ludzie wyławiali tych, których należało uratować, a ja ich, jako chorych, wyprowadzałem. **Byłem bezwzględny. Jedna kobieta błagała, żebym wyprowadził jej czternastoletnią córkę, ale ja mogłem zabrać tylko jedną osobę, więc zabrałem Zosię, która była naszą najlepszą łączniczką.** Cztery razy ją wyprowadzałem i za każdym razem z powrotem ją zgarniali. #cytat 

~ Marek Edelman

W pewnym momencie Niemcy przekazali gminie żydowskiej numerki życia - kartki umożliwiające uniknięcie deportacji (jak się później okazało - jedynie czasowo). Doprowadzało to do tragicznych wyborów - mieszkańcy getta musieli decydować o tym, kto ma przeżyć
- **Frania**, która otrzymała numerek, odepchnęła od siebie matkę, która nie miała numerka, aby się ocalić. Potem w powstaniu warszawskim ocaliła kilkanaście osób.
- **Tenebaumowa** otrzymała numerek, przekazała go córce i powiedziała, że zaraz wróci - następnie poszła na górę i się otruła.
> Było czterdzieści tysięcy numerków - takie białe kartki z pieczątką. Niemcy dali je Gminie i powiedzieli: “Rozdzielcie sami. Ten, kto będzie miał numerek, zostanie w getcie. Wszyscy inni pójdą na Umschlagplatz”. #cytat

~ Marek Edelman
#### Poszukiwanie bliskości
> Ludzie garnęli się wtedy do siebie jak nigdy przedtem, jak nigdy w normalnym życiu. Podczas ostatniej likwidacyjnej akcji biegli do gminy, szukając jakiegoś rabina czy kogokolwiek, kto im da ślub, i szli na Umschlagplatz już jako małżeństwo. #cytat

~ Marek Edelman
#### Żyd i beczka
> Widziałem kiedyś na Żelaznej zbiegowisko. Ludzie tłoczyli się na ulicy dookoła beczki - zwyczajnej drewnianej beczki, na której stał Żyd. Był stary, niski i miał długą brodę. 
> Przy nim stało dwóch niemieckich oficerów. (Dwóch pięknych, rosłych mężczyzn przy małym, zgarbionym Żydzie.) I ci Niemcy wielkimi krawieckimi nożycami obcinali Żydowi po kawałeczku jego długą brodę, zaśmiewając się do rozpuku. 
> Tłum, który ich otaczał, też się śmiał. Bo obiektywnie było to naprawdę śmieszne: mały człowieczek na drewnianej beczce z coraz krótszą brodą, ginącą pod krawieckimi nożycami. Jak gag filmowy. 
> Nie było jeszcze getta, więc w tej scenie nie czuło się grozy. Z Żydem przecież nic strasznego się nie działo: tyle że można go było bezkarnie na tej beczce postawić, że ludzie zaczynali już rozumieć, że to jest bezkarne i że budził śmiech. 
> Wiesz co? 
> Wtedy zrozumiałem, że najważniejsze ze wszystkiego jest nie dać się wepchnąć na beczkę. Nigdy, przez nikogo. Rozumiesz? 
> Wszystko, co robiłem potem - robiłem dlatego, żeby nie dać się wepchnąć. #cytat 

#motyw/żyd #motyw/zło #motyw/cierpienie 