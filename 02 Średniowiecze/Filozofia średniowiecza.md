---
finished: true
---
#filozofia #epoka/średniowiecze 
- Pareneza
	- etos rycerski

**Memento mori** - łac. pamiętaj o śmierci. Motto epoki średniowiecza. Przypomina o tym, że to nie życie doczesne, a wieczne jest najważniejsze. W sztuce często zaznaczane motywem ludzkiej czaszki, szkieletu, klepsydry lub ściętych kwiatów.

**Anonimowość twórczości** - wiele dzieł nie ma znanego autora, były one tworzone nie dla sławy, a *ad maiorem Dei gloriam* - na większą chwałę bożą.

**Dualizm** - pogląd dzielący świat na dwie strefy - duchową (sacrum) i materialną (profanum). Ten podział dostrzegano w różnych aspektach życia (konflikt między dobrem a złem, Bogiem a Szatanem), w szczególności dotyczy on samego człowieka (ciało a dusza).
### Pareneza
Pareneza to przedstawianie wzorców osobowych do naśladowania. W literaturze średniowiecza funkcjonowały trzy najważniejsze wzorce osobowe:
- **Rycerz**
	- Odwaga, waleczność, gotowość do poświęceń
	- Honor i uczciwość
	- Lojalność wobec Boga, władcy, ojczyzny i przyjaciół
	- Obrona słabszych i pokrzywdzonych
	- Przestrzeganie etosu rycerskiego
		- Dobre urodzenie
		- Stanowa solidarność rycerska
		- Hojność
		- Żądza sławy
		- Odwaga
		- Uczciwość
		- Etyka walki (równe szanse)
		- Siła, uroda, wdzięk
		- Szlachetność wobec kobiet
- **Władca**
	- Mądrość i sprawiedliwość
	- Siła i odwaga
	- Wierność Bogu
	- Dobroć i łaskawość, bycie opiekunem i przewodnikiem dla poddanych
- **Święty**-asceta
	- Całkowite poświęcenie się Bogu
	- Wyrzeczenie się dóbr materialnych, życia rodzinnego i przyjemności. Życie w ubóstwie, umartwienie.
	- Gotowość do cierpienia i męczeństwa za wiarę