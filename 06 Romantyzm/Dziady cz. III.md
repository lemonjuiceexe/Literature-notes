---
finished: false
---
#lektura
- **Autor**: Adam Mickiewicz
- **Gatunek**: [[Dramat romantyczny]]
- **Epoka**: [[Romantyzm]] #epoka/romantyzm 
- **Data**: 1832 r.

## Świat przedstawiony
### Czas i miejsce akcji
- **Czas**: 1823-1824 r.
- **Miejsce**: Wilno, dom pod Lwowem (scena IV), Warszawa
### Bohaterowie
- 
## Fabuła i problematyka
#### Prolog
Rzecz dzieje się 1.11.1823 r. w klasztorze Bazylianów w Wilnie, przerobionym na więzienie. W celi śpi więzień, czuwa nad nim anioł stróż. Mężczyznę dręczą koszmary, docierają do niego głos duchów dobrych z prawej strony i nocnych z lewej. Symbolicznie zmienia imię i z Gustawa - romantycznego kochanka, zostaje Konradem - bojownikiem o sprawę narodową. Pisze na ścianie
> GUSTAVUS OBIIT
> HIC NATUS EST CONRADUS

#### Scena I - więzienna
Rzecz dzieje się 24.12.1823 r. Więźniowie spotykają się w celi Konrada i rozmawiają o swojej sytuacji, o represjach spotykających młodzież ze strony Nowosilcowa. Młodzież jest aresztowana i torturowana bez powodu, ponieważ Nowosilcow na siłę szuka spisku, aby przypodobać się carowi. #motyw/patriotyzm Jan Sobolewski opowiada o widzianych przez siebie wywożonych na Sybir więźniach. 
##### Bajka Goreckiego
Opowiadana przez Żegotę. Bóg po wygnaniu Adama z Raju nie chciał, aby ten został bez pomocy, więc kazał aniołom rozsypać na drodze ziarna zbóż. Adam nie wiedział co z nimi zrobić, diabeł postanowił mu zaszkodzić i ukryć ziarna. Zakopał je w ziemi, co sprawiło, że wyrosły.
> Jam częścią tej siły, która wiecznie zła pragnąc, wiecznie czyni dobro

~ Faust, J.W. Goethe

##### Pieśń zemsty i Mała Improwizacja
Konrad, pełen nienawiści i spragniony zemsty, śpiewa **Pieśń zemsty**, również **Pieśń wampiryczną**. 
> Tak! zemsta, zemsta, zemsta na wroga, 
> Z Bogiem i choćby mimo Boga! #cytat 

Ma wydźwięk bluźnierczy, podkreśla gotowość do zemsty nawet wbrew Bogu. Następnie Konrad wygłasza **Małą Improwizację**. Widzi siebie jako orła, który ma wgląd w przyszłość ojczyzny. Wizję zakłóca jednak pojawienie się kruka.

#### Scena II - Wielka Improwizacja
Konrad jest nieszczęśliwy. Poezja jest przyczyną jego samotności i wyobcowania. Wieszcz nigdy nie będzie zrozumiany, ponieważ inni nie są w stanie ogarnąć idei zawartych w jego dziełach. #motyw/poeta 
> Samotność — cóż po ludziach, czy-m śpiewak dla ludzi? #motyw/samotność #cytat

> Nieszczęsny, kto dla ludzi głos i język trudzi:
> Język kłamie głosowi, a głos myślom kłamie;
> Myśl z duszy leci bystro, nim się w słowach złamie #cytat 

> Ty Boże, ty naturo! dajcie posłuchanie. —
> Godna to was muzyka i godne śpiewanie. —
> Ja mistrz!
> Ja mistrz wyciągam dłonie! #cytat

> Boga, natury godne takie pienie! 
> Pieśń to wielka, pieśń-tworzenie. 
> Taka pieśń jest siła, dzielność, 
> Taka pieśń jest nieśmiertelność! 
> Ja czuję nieśmiertelność, nieśmiertelność tworzę, 
> Cóż Ty większego mogłeś zrobić — Boże? #cytat

Mówi o swojej miłości do narodu. #motyw/patriotyzm 
> Ja kocham cały naród! — objąłem w ramiona 
> Wszystkie przeszłe i przyszłe jego pokolenia, #cytat

Konrad jest rozdarty. Widzi cierpienie narodu polskiego i nie rozumie, czemu Bóg nie reaguje. Domaga się od niego władzy nad duszami, zarzuca, że nie jest miłością, a mądrością. Uważa, że jest w stanie lepiej rządzić światem, wyzywa Boga na pojedynek. #motyw/pycha #motyw/teodycea #motyw/władza #motyw/ambicja 
> Ja chcę mieć władzę, jaką Ty posiadasz, 
> Ja chcę duszami władać, jak Ty nimi władasz. #cytat

> Kłamca, kto Ciebie nazywał miłością, 
> Ty jesteś tylko mądrością. #cytat

> Ja i ojczyzna to jedno. 
> Nazywam się Milijon — bo za milijony 
> Kocham i cierpię katusze. #cytat

Konrad reprezentuje postawę [prometejską](../01%20Antyk/Antyk) - poświęca się dla dobra ogółu, buntując się przeciwko Bogu. #motyw/prometeizm #motyw/bunt #motyw/bóg

Bóg jednak milczy. Konrad, w rozpaczy, prawie nazywa go carem, jednak ostatnie słowo dopowiada za niego diabeł. W ten sposób Konrad unika potępienia.
> Odezwĳ się, — bo strzelę przeciw Twej naturze; 
> Jeśli jej w gruzy nie zburzę, 
> To wstrząsnę całym państw Twoich obszarem; 
> Bo wystrzelę głos w całe obręby stworzenia: 
> Ten głos, który z pokoleń pójdzie w pokolenia: 
> Krzyknę, żeś Ty nie ojcem świata, ale…

Pojawiają się duchy - te z prawej strony modlą się z duszę Konrada i próbują odpędzić te z lewej. Te z kolei są rozczarowane, że Konrad nie wypowiedział ostatniego słowa. Wszystkie uciekają na dźwięk kroków nadchodzącego księdza.
#### Scena III
Konrad zrywa się i widzi Rollisona, pobitego w trakcie przesłuchania. Mówi, że Rollison także nie został wysłuchany przez Boga i chce zastąpić Stwórcę. Zwraca się do niego, wskazując przepaść - drogę do śmierci.
Ksiądz Piotr egzorcyzmuje Konrada i rozmawia z diabłem w jego duszy. Ten próbuje go kusić, sugeruje, że powinien zostać papieżem. Wyciąga z diabła informację jak zbawić Rollisona i przepędza go. Następnie sugeruje Konradowi modlitwę i błaga Boga o litość. **Ostatecznie Konrad nie zostaje potępiony, ponieważ jego czyny były podyktowane miłością do narodu, nie żądzą władzy.** #motyw/patriotyzm 
#### Scena IV - Dom wiejski pode Lwowem
Młoda dziewczyna Ewa modli się za ojczyznę oraz za uwięzionych Filomatów, szczególnie za Konrada. W nocy doznaje widzenia Maryi i Chrystusa.
#### Scena V - Widzenie ks. Piotra
> Panie! czymże ja jestem przed Twoim obliczem? -
> Prochem i niczem;

~ ks. Piotr

To nie sen!
Wizja ma charakter profetyczny - przedstawia obecne i przyszłe losy narodu Polskiego postrzegane według logiki [mesjanistycznej](./Filozofia%20romantyzmu#^mesjanizm). Mickiewicz **w losach Polski dostrzega analogię do męki Chrystusa**. Wierzy, że martyrologia doprowadzi do zbawienia. 
1. **Rzeź niewiniątek** - ks. Piotr widzi młodzież wywożoną kibitkami na Sybir, co nawiązuje do rzezi niewiniątek. Herod symbolizuje cara.
2. **Mesjasz** - tajemniczy "Czterdzieści i cztery", jak Jezus uniknął śmierci z rąk prześladowców. Typowa dla Apokalipsy symbolika liczb. 
3. Krzyż, rozciągający się na całą Europę, z trzech wyschłych ludów - cierpienie pod zaborami
4. **Żołnierze** symbolizują zaborców. Austriak poi Naród octem, Prusak żółcią, Moskal przebija jego bok kopią i upuszcza jego krew.
5. **Sędzia Gal - Piłat**, symbolizuje Francję, umywa ręce. Reprezentuje obojętność Europy wobec losu Polski. Krzyczy *Oto naród wolny, niepodległy!*, nawiązując do piłatowskiego *Ecce homo* - oto człowiek.
6. **Matka Wolność** - analogicznie do Maryi, cierpiąca wobec losu Polski
7. **Zmartwychwstanie** - wizja kończy się tryumfem. Naród umiera na krzyżu ale ulatuje ku niebu i zmartwychwstaje. 

#### Scena VI - Sen Senatora
#motyw/oniryzm #motyw/ambicja
Senator Nowosilcow śpi, nad nim rozprawiają dwa diabły - chcą porwać jego duszę do piekła. Motywują go do dalszych grzechów, zsyłając na niego sen.
Nowosilcow we śnie zyskuje względy cara. Czuje nienawiść innych dworzan, którzy kłaniają mu się, choć go nienawidzą.
Ostatecznie cesarz ponownie się od niego odwraca, co jest dla Senatora najgorszym wyrokiem. Nie może odpędzić się od robaków.

#### Scena VII - Salon warszawski
Mickiewicz ukazuje obraz polskiego społeczeństwa, podzielonego na dwie części. #motyw/społeczeństwo
> Nasz naród jak lawa, 
> Z wierzchu zimna i twarda, sucha i plugawa, 
> Lecz wewnętrznego ognia sto lat nie wyziębi; 
> Plwajmy na tę skorupę i zstąpmy do głębi. #cytat

~ tak w Dziadach cz. III mówi Piotr Wysocki, późniejszy bohater powstania listopadowego

**Towarzystwo stolikowe** - skorupa. Składa się z elity, arystokracji, mówią po francusku. Interesuje ich prosta i przyjemna literatura, bale i plotki, są konformistami, nie chcą słuchać o tematach patriotycznych. Jest to grupa niereprezentatywna dla całości społeczeństwa
**Towarzystwo przydrzwiowe** - wewnętrzny ogień. Młodzi polscy patrioci, mówią po polsku. Interesują się represjami i prześladowaniami patriotów. Stanowią rdzeń polskości, którego *i sto lat nie wyziębi*. 

Adolf opowiada historię Cichowskiego, torturowanego przez Rosjan. Nie poddał się mimo okaleczenia, ale gdy go wypuszczono, zmienił się nie do poznania. Młodzi Polacy są wzruszeni opowieścią, natomiast arystokracja jest oburzona nieprzyzwoitością tematu.

#### Scena VIII - Pan Senator
Rzecz dzieje się w Wilnie, w siedzibie senatora Nowosilcowa. Rozmawia on z Pelikanem, doktorem i Bajkowem o prześladowaniach studentów. Senator skarży się na nudę prowincji. 
Nowosilcow wplata do swoich wypowiedzi bardzo dużo sformułowań francuskich. Podkreśla w ten sposób swoje wykształcenie oraz przynależność do elity. Można to też odczytywać jako wyraz pogardy wobec polskiej kultury. Ponadto, elegancja senatora silnie kontrastuje z jego okrucieństwem. #motyw/język
Pojawia się niewidoma Pani Rollison, matka więzionego młodego patrioty. #motyw/matka Błaga Nowosilcowa o widzenie z synem lub wysłanie mu chociaż księdza. Nowosilcow wobec Pani Rollison zachowuje się brutalnie, lecz gdy wbiega Panna, uczestniczka balu, zaczyna udawać współczucie. Nakazuje otwarcie okna w celi Rollisona (możliwe, że w ten sposób każe go zabić, pozorując samobójstwo). Razem z Panią Rollison pojawia się ks. Piotr, który przepowiada śmierć Doktorowi oraz karę Senatorowi. 

Rozpoczyna się bal. Widzimy podział gości na prawą i lewą stronę:
- Lewa strona to lojaliści i urzędnicy, próbujący wkraść się w łaski Senatora
- Prawa strona to młodzi patrioci, studenci ostentacyjnie unikający tańca. Rozmawiają o zamordowaniu Nowosilcowa, zarzucają go jednak ze względu na potencjalne zaostrzenie represji.
Pani Rollison dowiaduje się, że jej syn zginął, wyrzucony przez okno z celi. Wpada na bal, w szale oskarża senatora i przeklina go. Ksiądz Piotr uspokaja ją, mówiąc, że Rollison żyje, ta jednak pada zemdlona. Uderza piorun, który zabija Doktora, roztapiając srebrne ruble przy jego głowie - spełnia się przepowiednia ks. Piotra. #motyw/przepowiednia Następnie ks. Piotr, opowiadając dwie przypowieści, sugeruje, że Senatora i Pelikana spotka jeszcze gorszy koniec niż Doktora. Wychodząc, spotyka Konrada, który daruje mu pierścionek i któremu przepowiada przyszłość na zesłaniu.

#### Scena IX - Noc Dziadów
Rzecz dzieje się na cmentarzu podczas Dziadów. Guślarz i Kobieta obserwują tłumy wchodzące do kaplicy. Kobieta nie wchodzi do środka, czeka na ducha - Guślarz wnioskuje, że chodzi o duszę jeszcze żyjącego człowieka.
Trwa obrzęd Dziadów: wpierw pojawiają się duchy lekkie, następnie ciężkie (jeden z nich ma w oczach srebrne monety a w rękach przelewa, parzące go, srebro). Kobieta jeszcze raz wzywa ducha, który nie przybywa.
Nagle oboje widzą pędzące na Sybir kibitki. W jednej z nich Kobieta widzi mężczyznę w czarnym stroju, z raną na piersi i na czole - rozpoznaje Konrada, jej dawnego ukochanego. Guślarz wyjaśnia, że rana w piersi była mu zadana przez wrogów narodu, zaś tę na czole zadał sobie sam i nawet śmierć jej nie uleczy. Kobieta błaga Boga o przebaczenie dla Konrada.