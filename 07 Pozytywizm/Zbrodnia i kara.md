---
finished: true
---
#lektura 
- **Autor**: Fiodor Dostojewski
- **Gatunek**: Powieść
- **Epoka**: [[Pozytywizm]] #epoka/pozytywizm  
- **Data**: 1866 r.

## Świat przedstawiony
### Czas i miejsce akcji
- **Czas akcji**: lipiec 1861 r.
- **Miejsce akcji**: Petersburg
### Bohaterowie
- **Rodion Romanowicz Raskolnikow** - były student prawa, nie może kontynuować studiów przez brak pieniędzy. Zaciąga długi u lichwiarki, którą potem zabija. #motyw/morderstwo Bardzo inteligentny i ambitny, wrażliwy, ateista, racjonalista, indywidualista.
- **Sofia „Sonia" Siemonowna Marmieładowa** (Zosia) - córka Marmieładowa. Macocha popycha ją do prostytucji aby utrzymać biedną rodzinę. #motyw/bieda #motyw/poświęcenie #motyw/tragizm Dobra, pobożna, pokorna, emocjonalna. Pełni kluczową rolę w przemianie Raskolnikowa. Kiedy ten wyznał jej prawdę o zbrodni, nie ocenia go, ale okazuje współczucie oraz zachęca do skruchy i przyznania się do winy. #motyw/przebaczenie 
- **Awdotia „Dunia" Romanowna Raskolnikowa** - siostra Rodiona. Urodziwa, mądra i dobra. Ceni dobro bliskich ponad własne - poświęca się dla nich, chcąc wyjść za niekochanego przez siebie Łużyna, co zapewniłoby im stabilną sytuację materialną. #motyw/miłość #motyw/rodzina #motyw/poświęcenie 
- **Pulcheria Aleksandrowna Raskolnikowa** - wdowa, matka Rodiona i Duni. Jest wzorem matczynej miłości, wszystkie jej działania podporządkowane są dobru dzieci, jest dumna ze swojego syna. #motyw/matka #motyw/miłość #motyw/rodzina Wspiera Rodiona materialnie, choć sama ledwie wiąże koniec z końcem. Jest bardzo emocjonalna, ugodowa i niekonfliktowa. Niestety nie jest w stanie udźwignąć ciężaru zbrodni syna i jego zesłania, popada w chorobę nerwową i umiera.
- **Dymitr Prokoficz Razumichin** - student, korepetytor, tłumacz, przyjaciel Rodiona. #motyw/przyjaźń Pogodny, towarzyski, dobry przyjaciel. Religijny. Ostatecznie żeni się z Dunią.
- **Alona Iwanowna** - lichwiarka. Skąpa i bezduszna, wykorzystuje trudną sytuację swoich klientów. Powszechnie nielubiana, okrutna wobec młodszej siostry Lizawiety, którą traktuje jak służącą. Jest społecznym pasożytem, bogacącym się na cudzym nieszczęściu. Ginie wraz z Lizawietą zamordowana przez Raskolnikowa.
- **Porfiry Pietrowicz** - sędzia śledczy, prowadzi sprawę zabójstwa lichwiarki. Z wyglądu poczciwy. Inteligentny, podejrzewa Rodiona, prowadzi z nim grę psychologiczną.
- **Arkadiusz Iwanowicz Swidrygajłow** - były pracodawca Duni, śliski, bogaty człowiek. Pozornie uprzejmy i elokwentny, a naprawdę bezwzględny i niebezpieczny. Jest cyniczny, nie wierzy w zasady moralne - zdaje sobie sprawę, że jest złym człowiekiem, ale uważa, że każdy powinien żyć dla swojej przyjemności. Molestuje młode dziewczęta, przyczynił się do samobójstwa jednej z nich, zbił żonę na śmierć. Podsłuchuje rozmowę Soni z Raskolnikowem przez co dowiedział się o zbrodni, próbował tą wiedzą szantażować Dunię. Mimo jego podejścia do życia dręczy go sumienie i ostatecznie popełnia samobójstwo. 
- **Piotr Pietrowicz Łużyn** - elegancki mężczyzna w średnim wieku. Egoistyczny i wyrachowany, ocenia ludzi przez pryzmat pieniędzy i pozycji. Chce poślubić młodą, ubogą kobietę, która będzie mu dozgonnie wdzięczna za poprawę losu. Po zerwaniu przez Dunię zaręczyn, w zemście podrzucił Soni pieniądze aby potem oskrażyć ją o kradzież.
- **Siemon Zacharycz Marmieładow** - ojciec Soni, urzędnik, alkoholik. Przez alkoholizm stracił pracę i popadł w nędzę. Jest świadomy swojego upadku, gardzi sobą, ale nie umie przeciwstawić się nałogowi. Ma świadomość, że przez jego rodzina przez niego cierpi. Alkohol jest dla niego sposobem ucieczki od rzeczywistości ale również karania się. Ginie potrącony przez powóz.
- **Katarzyna Iwanowna Marmieładow** - żona Marmieładowa, macocha Soni. Jest dobrze urodzona (córka oficera) i wykształcona, co daje jej poczucie dumy oraz sprawia, że bieda jest dla niej szczególnie upokarzająca - gardzi ludźmi prostymi. Choruje na gruźlicę, żyje w skrajnej biedzie, zmaga się z alkoholizmem męża i odpowiedzialnością za rodzinę. Jest skrajnie emocjonalna i nerwowa, ale kocha swoje dzieci. #motyw/matka #motyw/bieda #motyw/rodzina #motyw/choroba Po śmierci męża popada w obłęd i zmusza dzieci do żebractwa oraz publicznych występów. #motyw/szaleństwo Ostatecznie umiera w pokoju Soni.

## Problematyka
### Polifonia
Polifonia w literaturze to termin oznaczający **wielogłosowość**, czyli konstrukcję utworu, w której każda postać lub idea jest samodzielna i równouprawniona. Taki utwór nie daje prostych odpowiedzi, lecz prezentuje złożony i wielowymiarowy obraz świata, w którym różne poglądy współistnieją na równych prawach. 
W *Zbrodni i karze* realizowana jest poprzez:
- **Różne formy wypowiedzi** - wprowadzanie odrębnych perspektyw: dialogi, wewnętrzne monologi, sny, listy (np. matki do Rodiona).
- **Autonomia bohaterów i idei** - postaci reprezentują odmienne systemy wartości, które się ze sobą ścierają, każdy ma swoją prawdę:
	- Raskolnikow - teoria nadczłowieka
	- Sonia - chrześcijańska pokora
	- Łużyn - egoizm, materializm
	- Swidrygajłow - cynizm, nihilizm, brak wiary w moralność
Konfrontacje między postaciami są równorzędne, żaden głos nie dominuje.
### Ideologia Raskolnikowa
Raskolnikow dzieli ludzi na dwie kategorie:
- Ludzie zwykli stanowią większość społeczeństwa, są bierni i posłuszni normom. Ich życie nie stanowi większej wartości, są *wszami*
- Nadludzie to nieliczne, wybitne jednostki, które mogą łamać prawo, jeśli prowadzi to do wyższych celów. To ludzie pokroju Napoleona, mający prawo poświęcić innych dla dobra ogółu.
Raskolnikow uważa, że zabójstwo lichwiarki jest usprawiedliwialne - postrzega ją jako pasożyta, jej śmierć poprawi los wielu ludzi (skrajny [utylitaryzm](./Filozofia%20pozytywizmu#^utylitaryzm)).
Rodion postanawia sprawdzić, czy sam należy do kategorii nadludzi. Zbrodnia staje się dla niego eksperymentem, chce sobie udowodnić swoją wyższość.
### Wpływ morderstwa na Raskolnikowa
#motyw/przemiana #motyw/wina-i-kara #motyw/szaleństwo #motyw/choroba 
Raskolnikow uważał, że będzie w stanie zabić bez ponoszenia konsekwencji psychicznych. Całą zbrodnię miał szczegółowo zaplanowaną, ale po popełnieniu zbrodni od razu popadł w panikę, opanowuje go chęć ucieczki. Po powrocie do domu jest rozbity, nie może zasnąć. Popada w obłęd oraz fizyczną chorobę. Ukrywa skradzione kosztowności nie korzystając z ich. Silne wyrzuty sumienia przeradzają się w psychozę - jest wewnętrznie rozdarty, z jednej strony próbuje racjonalizować swój czyn, z drugiej nie może znieść ciężaru winy. Żyje w ciągłym strachu, że zostanie odkryty. 
Reakcja jego organizmu uświadamia Rodionowi, że nie jest nadczłowiekiem, co potęguje jego rozpacz i poczucie klęski. 
### Oniryzm
#motyw/oniryzm 
Dostojewski przedstawia sny bohaterów w celu pogłębienia ich obrazu psychologicznego.
#### Sen o klaczy
W śnie Raskolnikow wraca do dzieciństwa. Z ojcem przechodzą obok grupy pijanych chłopów, katujących starą klacz. Rodion próbuje ich powstrzymać, widzimy jego empatyczną stronę. W społeczności jest przyzwolenie na przemoc wobec konia. 
Sen możemy rozumieć jako projekcję podświadomości, sprzeciwiającej się planowanemu morderstwu.
#### Sen o pobiciu gospodyni
Sen ma miejsce krótko po zabójstwie. Raskolnikowowi wydaje się, ze śledczy Pietrowicz bije gospodynię przed drzwiami mieszkania. Słyszy piski i jęki. 
Sen możemy rozumieć jako manifestacje strachu przed konsekwencjami, Rodion boi się, że zmierza po niego policja.
#### Sen o ponownym zabójstwie
We śnie Raskolnikow wraca na miejsce zbrodni i ponownie zabija lichwiarkę. Wydaje mu się, że tej nic się nie stało i że śmieje się z niego.
#### Sen o zarazie
Sen ma miejsce już na katordze. Raskolnikow widzi zarazę opanowującą świat, sprawiającą, że chorzy uważają się za lepszych od innych.
Rozumie, że jego system wartości prowadzi do zakłady ludzkości. Sen budzi w nim skruchę.
#### Sny Swidrygajłowa
##### Sen o myszy
Śni mu się, że chodzi po nim mysz, od której nie może się odpędzić. Mysz może symbolizować sumienie.
##### Sen o pogrzebie dziewczynki
Śni mu się trumna jednej z jego ofiar, 10-letniej samobójczyni.
##### Sen o dziewczynce
Śni mu się, że znajduje małą dziewczynkę i jej pomaga. Kładzie ją do snu, a później ona się z niego śmieje.
### Miasto
#motyw/miasto 
W lipcu w Petersburgu panuje zaduch, gorąc, brzydota i smród. Miasto przedstawione jest jako siedlisko zła i upadku moralnego, zapełnione jest przez nędzarzy, pijaków i prostytutki. Petersburg jest przede wszystkim środowiskiem nieprzyjemnym, uwięziony w nim bohater jest powoli doprowadzany do szaleństwa oraz zmuszony do walki o byt w ciężkich warunkach materialnych. Miasto niszczy ludzi, rujnuje ich psychikę.