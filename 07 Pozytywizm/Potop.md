---
finished: true
---
#lektura 
- **Autor**: Henryk Sienkiewicz
- **Gatunek**: Powieść 
- **Epoka**: [[Pozytywizm]] #epoka/pozytywizm 
- **Data**: 1886 r.

## Świat przedstawiony
### Czas i miejsce akcji
- **Czas akcji**: 1655-57
- **Miejsce akcji**: Rzeczpospolita
### Bohaterowie
- **Andrzej Kmicic** - chorąży orszański, szlachcic. Młody, porywczy awanturnik, skory do pijatyk i bijatyk, działa impulsywnie, nie licząc się z konsekwencjami.
  Odrzucenie przez Oleńkę staje się jednym z impulsów wewnętrznej przemiany. Pojmuje on również, że Radziwiłłowie nie działają dla dobra Polski. Zmienia wtedy nazwisko na Babinicz, wypowiada posłuszeństwo Radziwiłłom i zaczyna działać dla dobra ojczyzny. Ostatecznie przechodzi metamorfozę i staje się dojrzałym patriotą.
- **Aleksandra „Oleńka" Billewiczówna** - narzeczona Kmicica. Jej ręka została mu oddana w testamencie jej dziadka, w przypadku odmowy mogła wybrać życie klasztorne. Jest szlachcianką o silnych zasadach moralnych, religijna, dumna i nieugięta. Ceni honor, odwagę i patriotyzm. Zakochuje się w Kmicicu ale zniechęca ją zachowanie jego kompanii oraz zdrada szlachcica. Odrzuca go, ale wciąż go kocha i modli się o jego poprawę. Jej postawa staje się dla Kmicica impulsem do przemiany. #motyw/miłość
- **Jerzy Michał Wołodyjowski** - przyjaciel Kmicica i Zagłoby. Przez niski wzrost zwany *Małym Rycerzem*. Znakomity szermierz, wzór honoru, odwagi i patriotyzmu. #motyw/przyjaźń #motyw/patriotyzm
- **Jan Onufry Zagłoba** - szlachcic, typowy sarmata znany z dowcipu, sprytu i fantazji ale również skłonny do trunków i mitomanii. Postać komiczna, jest lojalnym przyjacielem, patriotą i mistrzem forteli, które niejednokrotnie ratują bohaterów z opresji. 
- **Janusz Radziwiłł** - postać historyczna, hetman wielki litewski. Jest jednym z najpotężniejszych magnatów Rzeczpospolitej, majętnym, wpływowym i ambitnym. Zdradza Polskę w imię własnych interesów, oddając Litwę Szwedom, marząc o stworzeniu władanego przez siebie państewka pod szwedzkim protektoratem. #motyw/zdrada #motyw/ambicja #motyw/władza 
  Jest wytrawnym politykiem i sprawnym manipulatorem - m. in. oszukuje Kmicica, obiecując, że oszczędzi jego przyjaciół, a następnie wydaje na nich wyrok śmierci. #motyw/kłamstwo 
- **Bogusław Radziwiłł** - postać historyczna, stryjeczny brat Janusza. Kosmopolita, miłośnik uczt i francuskiej mody. Cyniczny i bezwzględny, gotów do zdrady. Zabity przez Kmicica. 
## Problematyka
### Dla pokrzepienia serc
*Trylogia*, której *Potop* jest drugą częścią, była przez autora pisana, jak sam to określił, „dla pokrzepienia serc". Sienkiewicz chciał podnieść na duchu polskie społeczeństwo w trudnym okresie braku polskiej państwowości i przypomnieć o dawnej świetności Rzeczpospolitej. 
### Przemiana Kmicica
#motyw/przemiana
Początkowo Kmicic jest impulsywnym, porywczym, brawurowym szlachcicem, znanym z przemocy i hulaszczego trybu życia - patrz:
- zniszczenie portretów rodziny Billewiczów podczas pijatyki
- spalenie Wołmontowicz w wyniku sporu z rodziną Butrymów
- porwanie Oleńki - dziewczyna straciła do niego szacunek po spaleniu Wołmontowicz, więc postanawia ją porwać, aby wymusić małżeństwo

Kmicic w dobrej wierze składa Januszowi Radziwiłłowi przysięgę wierności, przez co pozostaje przy jego boku gdy ten przechodzi na stronę króla szwedzkiego. Swój błąd zaczyna rozumieć po rozmowie z Bogusławem, kiedy pojmuje, że Radziwiłłowie nie działają dla dobra ojczyzny. Czuje się wykorzystany i oszukany, porywa więc Bogusława, co jest początkiem jego przemiany. Zrywa z dawnym życiem i przyjmuje nazwisko **Babinicz**. 
Jako Babinicz bierze udział w obronie Jasnej Góry, wykazując się odwagą i poświęceniem (np. wysadzenie kolubryny). #motyw/poświęcenie Później ratuje króla Jana Kazimierza, walczy ze Szwedami. Każdy czyn jest próbą rehabilitacji wobec ojczyzny i Oleńki.
Ostateczną próbą okazuje się moment, w którym Kmicic dowiaduje się o miejscu pobytu Oleńki. W pierwszym odruchu chciał porzucić pole walki aby zobaczyć się z ukochaną. Postanowił jednak pozostać na stanowisku, wierząc, że jedynie w ten sposób będzie mógł zrehabilitować się w jej oczach. Jest to dowód dokonanej przemiany i dojrzałości bohatera. #motyw/altruizm
Ostatecznie dochodzi do moralnej rehabilitacji Kmicica - z awanturnika i warchoła stał się gotowym do poświęceń patriotą. Zasłużył na przebaczenie Oleńki, która zgadza się za niego wyjść oraz na oficjalną rehabilitację od króla. #motyw/przebaczenie