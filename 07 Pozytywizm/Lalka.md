---
finished: true
---
#lektura 
- **Autor**: Bolesław Prus
- **Gatunek**: Powieść
- **Epoka**: [[Pozytywizm]] #epoka/pozytywizm 
- **Data**: 1889 r.
## Świat przedstawiony
### Czas i miejsce akcji
- **Czas akcji**: 1878-79
- **Miejsce akcji**: Warszawa, Paryż, Zasławek
### Bohaterowie
- **Stanisław Wokulski** - warszawski kupiec. Wywodzi się ze zubożałej szlachty. W młodości pracował jako subiekt u Hopfera, następnie podjął naukę. Przerwał studia aby wziąć udział w powstaniu styczniowym, za co został zesłany na Syberię. Po powrocie został subiektem u Jana Mincla i po jego śmierci ożenił się z jego żoną. Po śmierci Minclowej odziedziczył dobrze prosperujący sklep oraz sporo gotówki. Dorobił się fortuny na dostawach dla armii w trakcie wojny rosyjsko-tureckiej. 
  Wokulski jest rozdarty między romantyzmem a pozytywizmem, realizując równocześnie postawy charakterystyczne dla obydwu tych epok. Z jednej strony stawia miłość do Izabeli jako najwyższą wartość życia i wszystko mu podporządkowuje - to ona była też celem, dla którego zdobywał majątek. Z drugiej angażuje się w pracę organiczną i u podstaw (spółki handlowe, filantropia) oraz naukową. #motyw/konflikt-pokoleń 
  Scena z młodości: koledzy dla żartu zabrali mu drabinę kiedy był w piwnicy, on zaś o sile własnych ramion wydobył się z niej. Rzecki zauważa, że on dotychczas się tak wydobywa: zdeterminowany i ambitny, daje sobie radę w sytuacjach bez wyjścia. #motyw/ambicja 
- **Ignacy Rzecki** - przyjaciel Wokulskiego i subiekt w jego sklepie. Pochodzi z rodziny o silnych tradycjach patriotycznych - kult Napoleona. #motyw/patriotyzm Większość życia spędził w sklepie Mincla jako subiekt, a potem zarządca. Walczył na Węgrzech podczas Wiosny Ludów, przeżył śmierć przyjaciela Augusta Katza. 
  Prowadził bardzo rutynowe życie, pracę i sklep traktował jak świętość, samodzielnie układał wystawy nawet po sprzedaży zakładu. Kiedy próbował wyjechać na długo wyczekiwany urlop w ostatniej chwili zrezygnował, zrozumiawszy, że nie może opuścić sklepu i Warszawy.
  Zakochał się w Helenie Stawskiej, nalegał jednak, aby Wokulski się jej oświadczył - uważał, że wyleczyłoby go to z miłości do Izabeli, a przedkładał dobro przyjaciela nad własne. #motyw/przyjaźń
  Był romantycznym idealistą, wierzył, że ród Napoleona doprowadzi do niepodległości Polski. Jego samotna śmierć symbolizuje kres epoki idealistów. 
- **Izabela Łęcka** - młoda arystokratka, jej rodzina ma problemy finansowe, ale utrzymuje pozycję towarzyską. Izabela cieszy się powodzeniem u mężczyzn, co lubi, ale traktuje zalotników z obojętnością. Nie wydaje się zdolna do szczerej miłości - kocha jedynie posąg Apollina, małżeństwo jest dla niej transakcją, a romanse zabawą. Nie szanuje Wokulskiego przede wszystkim ze względu na jego pochodzenie klasowe, ceni w nim majątek i naiwność. Jest kompletnie oderwana od rzeczywistości, jest przekonana, że wszystko istnieje po to, żeby sprawiać jej przyjemność. Wychowana na ozdobę salonów, uczono ją języków, muzyki i literatury. 
  Izabela jest lalką salonową - piękna, ale pusta w środku. Symbolizuje jałowość i amoralność elit. Piękno maskuje moralny upadek. 
  Ostatecznie zgadza się poślubić Wokulskiego ale nie dochowuje mu wierności. Po śmierci ojca, opuszczona przez adoratorów, wstępuje do klasztoru.
- **Julian Ochocki** - kuzyn Izabeli, arystokrata. Jest naukowym idealistą, wierzy, że wynalazki zmienią ludzkie życie. Marzy o stworzeniu maszyny latającej, jego wizjonerstwo wyprzedza epokę, jest jednak bezradny w Polsce, która nie wspiera nauki. 
  Odrzuca konwenanse swojej klasy, nie dba o powierzchowność, jest samotnikiem, postrzegany jest jako ekscentryk lub wręcz szaleniec. Krytykuje arystokrację, zamiast pasożytując na społeczeństwu stara się mu służyć. 
- **Geist** - niemiecki profesor osiadły w Paryżu. Odrzucony przez środowisko naukowe. Wynalazł m. in. metal lżejszy od wody, pracował nad metalem lżejszym od powietrza aby wynaleźć machinę latającą. Fascynował Wokulskiego, który bardzo poważnie rozważa porzucenie Izabeli i powrót do kariery naukowej. 
  Ma dość podejrzane poglądy, uważa, że większość ludzi to zwierzęta, a jego wynalazki będą służyć elicie. 
- **Helena Stawska** - mieszczanka, samotna matka, mieszka w kamienicy Łęckich z córką Helunią i schorowaną matką. Jej mąż Ludwik, niesłusznie oskarżony o morderstwo, musiał uciekać z kraju, więc Helena została jedyną żywicielką rodziny. Pracuje udzielając korepetycji.
  Zostaje fałszywie oskarżona o kradzież lalki przez baronową Krzeszowską, jednak zostaje uniewinniona dzięki zeznaniom Wokulskiego.
  Jest kobietą wyemancypowaną, samodzielnie utrzymującą rodzinę, jednak nie z wyboru ideowego, a z przymusu trudnej sytuacji życiowej.
- **Kazimiera Wąsowska** - wdowa po arystokracie, śmierć męża zapewniła jej finansową niezależność. Wyemancypowana, emanuje erotyzmem i pewnością siebie. Wykorzystuje swoją urodę i bawi się mężczyznami, zmieniając kochanków jak rękawiczki. Krytykuje społeczeństwo w kontekście pozycji kobiet, ograniczanych i potępianych za swobodę. 
  Jest protofeministką, jej poszukiwanie sensu przez hedonizm zwiastuje nastroje końca XIX wieku.
  Intryguje ją Wokulski, jednak nie może liczyć na wzajemność, ze względu na jego beznadziejne zachowanie. Doradza mu w sprawach miłosnych. 
- **Prezesowa Zasławska** - starsza, bezdzietna arystokratka. Łączy tradycję szlacheckiego etosu z pozytywistycznym zaangażowaniem społecznym. Zarządza majątkiem w Zasławku, unika salonowych intryg, krytyczna wobec próżności i zepsucia młodej arystokracji. Osobiście dogląda majątku, pomaga potrzebującym - organizuje przytułki i ochronki. Dostrzega zepsucie krewnego Starskiego, więc zapisuje mu w testamencie jedynie niewielką rentę, a resztę przeznacza na cele dobroczynne. Umiera pod koniec powieści.
  W młodości kochanka wuja Wokulskiego, ich miłość była nieszczęśliwa przez różnice klasowe. 
- **Kazimierz Starski** - kuzyn Łęckiej, przystojny arystokrata. Bankrut, przepuścił rodzinny majątek na hazardowe podróże po Europie. Romansuje z Łęcką. Jest pasożytem. Liczy na spadek po Prezesowej, jednak rozczarowuje się. 
- **Doktor Michał Szuman** lekarz, zasymilowany Żyd, zdystansowany od innych Żydów, bliski znajomy Wokulskiego. W młodości zaręczony z chrześcijanką, planował się dla niej ochrzcić, ta jednak zmarła, a Szuman próbował się otruć. Od tego czasu negatywnie ocenia miłość, o ludzkich emocjach mówi używając pojęć biologicznych. Ma negatywny stosunek do miłości Wokulskiego, przestrzega go przed zbytnim zaangażowaniem, wiedząc, że arystokracja nigdy w pełni nie zaakceptuje kupca. 
  Z altruistycznego doktora zmienia się w cynicznego biznesmena, współpracującego z żydowskimi kupcami. Jego przemiana jest odpowiedzią na narastające nastroje antysemickie. #motyw/przemiana 
- **Stary Szlangbaum** - Żyd, lichwiarz. Pomaga Wokulskiemu w organizacji fikcyjnej licytacji kamienicy Łęckich. Skonfliktowany z synem z powodu jego asymilacji, godzą się po przemianie Henryka.
- **Henryk Szlangbaum** - syn Szlangbauma, zasymilowany Żyd (używał nazwiska Szlangowski, dzieci wychowywał na Polaków), przyjaciel Wokulskiego jeszcze z Syberii. Po nasileniu się nastrojów antysemickich wraca do żydowskich korzeni. Przejął interesy po Wokulskim (sklep i spółka do handlu ze Wschodem), z cichego subiekta stał się pyszny i bezwzględny wobec współpracowników. #motyw/żyd #motyw/przemiana 
## Problematyka
### Kompozycja
Narracja jest wielopłaszczyznowa, występuje przerywnik w postaci „Pamiętnika starego subiekta". Stosowana jest technika punktów widzenia, czyli przedstawia się różne perspektywy na te same wydarzenia.
Funkcje „Pamiętnika starego subiekta" to m.in. 
- ukazanie postaci Rzeckiego
- poszerzenie kontekstu historycznego
- poszerzenie narracji o perspektywę dodatkowego narratora 
- retardacja akcji
#### Realizm
Prus realistycznie oddaje miejsca akcji (topografia Warszawy). Również wydarzenia są zgodne z doniesieniami prasowymi z epoki (kwesta, występ Rossiego). Technika punktów widzenia umożliwia wielowymiarowe portretowanie rzeczywistości. 
Społeczeństwo przedstawione jest panoramiczne - Prus opisuje arystokrację, mieszczan i biedotę. 
### Realizacja pozytywistycznych założeń
#### Scjentyzm
Patrz - postaci Juliana Ochockiego i profesora Geista.
#### Praca organiczna i u podstaw, filantropia
Wokulski angażuje się w filantropię i pracę u podstaw:
- **Marianna** - wysyła prostytutkę do zakonu magdalenek gdzie uczy się szycia, co daje jej zatrudnienie. Zapewnia jej mieszkanie u Wysockich.
- **Węgiełek** - pomaga mu zacząć od nowa po straceniu warsztatu w pożarze, zabiera go do Warszawy i wspiera finansowo w zakupie narzędzi. 
- **Wysocki** - wspiera go finansowo, kupuje konia (poprzedni zdechł) i daje pracę w sklepie

Prezesowa Zasławska również angażuje się w pracę u podstaw, organizując w swoim majątku przytułki i ochronki.
#### Emancypacja kobiet
Patrz - postaci Heleny Stawskiej i Kazimiery Wąsowskiej. 
#### Asymilacja Żydów
Poprzez postacie Szumana oraz Henryka Szlangbauma Prus krytykuje antysemityzm - pokazuje, że takie tendencje odpychają nawet zasymilowanych Żydów od polskości. 
> jako Żyd jestem tylko nienawistny dla chrześcijan, a jako meches \[przechrzta] byłbym wstrętny i dla chrześcijan, i dla Żydów”

~ Henryk Szlangbaum
### Miłość Wokulskiego do Izabeli
#motyw/miłość
Miłość Wokulskiego do Izabeli jest głównym wątkiem powieści i nadrzędnym celem Wokulskiego, który przyświeca mu w prawie każdym działaniu. Stach obsesyjnie interesuje się Łęcką, uważa ją za anioła, istotę bez wad. 
Używa majątku aby zbliżyć się do arystokracji, a więc i do Łęckiej. To dlatego jedzie na wojnę bułgarską i pomnaża odziedziczony po Minclowej majątek, następnie wykupuje długi Łęckich (srebrna zastawa i weksle) i ich kamienicę - płaci za nią więcej, aby Izabela mogła mieć posag.
### Klęska idealizmu
#motyw/idealizm #motyw/tragizm 
*Lalka* jest, wg samego Prusa, powieścią o *trzech pokoleniach idealistów na tle społecznego rozkładu*. Każdy z nich ostatecznie zderza się z niemożliwymi do pokonania barierami:
- **Ignacy Rzecki** jest idealistą politycznym. Walczył w Wiośnie Ludów i wierzył, że nowy Napoleon pomoże Polsce odzyskać niepodległość.
  Ideały Rzeckiego okazują się anachroniczne. Ideały rewolucji i bonapartyzmu nie znajdują poparcia w epoce pozytywizmu. Szuman nazywa go ostatnim romantykiem. Umiera w samotności, a jego śmierć symbolizuje ostateczny koniec romantycznych ideałów.
- **Stanisław Wokulski** jest idealistą miłości. Wynosi ją do najważniejszej w życiu wartości, uważa Łęcką za anioła. Wierzy, że ciężką pracą będzie mógł spełnić cel, jakim jest zbliżenie się do Izabeli.
  Wokulski, mimo sukcesu biznesowego, nie jest w stanie przezwyciężyć dzielących go od arystokracji różnic klasowych. **Determinizm społeczny** sprawia, że dorobkiewicz nigdy nie będzie traktowany jak równy elitom, choćby i zbankrutowały.
  Ten sam mechanizm pokazany jest w stosunku do ludzi biednych - np. Węgiełek jest zdolny i chętny do pracy, ale brakuje mu środków - bez zewnętrznej pomocy nie byłby w stanie poprawić swojego losu.
  Scena w Paryżu ujawnia, że romantyczna literatura była jednym ze źródeł idealizmu Wokulskiego i inspirowała go w młodości:
>Wzrok jego machinalnie padł na stół, gdzie leżał niedawno kupiony Mickiewicz.
  > (…)
  > „Teraz już wiem, przez kogo jestem tak zaczarowany…”
Uczuł łzę pod powieką, lecz pohamował się i nie splamiła mu twarzy.
„Zmarnowaliście życie moje… Zatruliście dwa pokolenia!… — szepnął. — Oto skutki waszych sentymentalnych poglądów na miłość.”
Złożył książkę i cisnął nią w kąt pokoju, aż rozleciały się kartki. #cytat #motyw/książki 
- **Julian Ochocki** jest idealistą nauki. Porzucił on wygodne życie arystokraty aby poświęcić się nauce. Wierzył, że wynalazki mogą pomóc w budowie lepszego świata.
  Ochocki nie jest w stanie prowadzić swoich badań w Polsce, gdzie brakuje mu środków, wsparcia i poważnego traktowania - wyjeżdża on za granicę aby kontynuować swoją pracę.

Prus nawiązuje także do determinizmu poprzez wprowadzenie toposu **theatrum mundi** - łac. teatru świata. Sugeruje, że ludzkie decyzje, namiętności i starania są ostatecznie bez znaczenia wobec większych od nich sił:
> Jak zwykle, tak i tym razem wydobył wszystkie, zapełnił nimi cały kontuar i wszystkie jednocześnie nakręcił. Po raz tysiączny w życiu przysłuchiwał się melodiom grających tabakierek i patrzył, jak niedźwiedź wdrapuje się na słup, jak szklana woda obraca młyńskie koła, jak kot ugania się za myszą, jak tańczą krakowiacy, a na wyciągniętym koniu pędzi dżokej.
I przypatrując się ruchowi martwych figur po tysiączny raz w życiu powtarzał:
„Marionetki!… Wszystko marionetki!… Zdaje im się, że robią, co chcą, a robią tylko, co im każe sprężyna, taka ślepa jak one…”
Kiedy źle kierowany dżokej wywrócił się na tańczących parach, pan Ignacy posmutniał.
„Dopomóc do szczęścia jeden drugiemu nie potrafi — myślał — ale zrujnować cudze życie umieją tak dobrze, jak gdyby byli ludźmi…”
#cytat #motyw/teatr

~ Rzecki, ustawiając wystawę sklepową
### Motyw miasta
#motyw/miasto
Warszawa kojarzy się Wokulskiemu z **leżącą drabiną**. To ironiczny symbol, sugerujący brak możliwości rozwoju. Uważa, że jest ona źle i chaotycznie zagospodarowana. Jest miastem stagnacji, każdy jest zdeterminowany przez swoje pochodzenie i odgrywa swoje role, których nie można zmienić. Razi go kontrast między próżniactwem arystokracji a biedą Powiśla. #motyw/bieda 
Paryż stanowi antytezę Warszawy. Podziwia logikę, według której zaplanowano całe miasto, które kojarzy mu się z gąsienicą - leży wzdłuż jednej osi. W Paryżu nie liczy się pochodzenie, a umiejętności, Wokulski uważa, że gdyby to tu się urodził, to mógłby osiągnąć wielkie rzeczy. 
### Znaczenie tytułu
Tytuł może być rozumiany dosłownie, jako obiekt sporu między Krzeszowską a Stawską. Można go też odczytywać metaforycznie, m. in. jako oznaczający
- **Izabelę** - wychowaną na oderwaną od rzeczywistości lalkę salonową, której jedynym atutem jest uroda
- **Wokulskiego** - lalka, marionetka w rękach Izabeli i świata. Mimo wolnej woli i najlepszych starań nie jest w stanie pokonać pewnych uwarunkowań - patrz [determinizm](#Klęska%20idealizmu). 
- **Każdego człowieka** - realizacja toposu *theatrum mundi*, każdy człowiek jest jedynie lalką, marionetką, również patrz [determinizm](#Klęska%20idealizmu). 
### Cytaty
> Stopiło się w nim dwu ludzi: romantyk sprzed roku sześćdziesiątego i pozytywista z siedemdziesiątego. To, co dla patrzących jest sprzeczne, w nim samym jest najzupełniej konsekwentne. 
 
~ Doktor Szuman o Wokulskim