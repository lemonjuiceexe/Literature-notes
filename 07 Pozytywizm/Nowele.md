---
finished: true
---
#lektura 
- **Autor**: Bolesław Prus
- **Gatunek**: [[Nowela]]
- **Epoka**: [[Pozytywizm]] #epoka/pozytywizm 
- **Data**: II połowa XIX w. (lata 80.)
### Kamizelka
#### Fabuła
#motyw/żyd #motyw/bieda #motyw/śmierć
Narrator kupuje od Żyda starą kamizelkę i odkrywa jej wzruszającą historię. Należała do urzędnika chorego na gruźlicę. Jego żona, chcąc dać mu nadzieję, potajemnie zwężała kamizelkę, aby mąż myślał, że jego stan się poprawia. Jednocześnie mąż, świadomy swojej choroby, po kryjomu poszerzał kamizelkę, by nie martwić żony.
#### Problematyka
[Sokołem noweli](./Nowela#^nowelazsokolem) jest kamizelka. Może symbolizować miłość małżeństwa, ale również smutek, chorobę czy kłamstwo w dobrej wierze. #motyw/miłość #motyw/rodzina #motyw/choroba #motyw/kłamstwo Opowieść jest w formie retrospekcji, zastosowano inwersję czasową - utwór rozpoczyna się od końca (kupna kamizelki), następnie poznajemy resztę historii.
Stosuje niedomówienia (*byli pan, pani i służąca, potem pan i pani, a potem pani* - zamiast *zbiednieli, a pan umarł*). 
### Z legend dawnego Egiptu
#### Fabuła
Stary faraon Ramzes jest ciężko chory i każe lekarzowi przyrządzić lekarstwo, które uleczy go lub zabije. Astrolog przewiduje z gwiazd śmierć członka dynastii faraona. #motyw/przepowiednia Wierząc, że jego czas dobiega końca, wzywa wnuka Horusa, aby ten przejął po nim władzę. Liberalny Horus przygotowuje edykty łagodzące despotyzm rządów Ramzesa - poprawiające los niewolników, zawierające pokój z Etiopią, o niewyrywaniu języków jeńcom, o przeniesieniu zwłok matki do grobowca Faraona (pochowana wśród niewolników za okazywanie im łaski), o przywróceniu do ojczyzny swojego nauczyciela (wygnanego za nauczenie Horusa wstrętu do wojen) oraz o uwolnieniu z więzienia swojej ukochanej. Nagle jednak Horus zostaje ugryziony przez jadowitego pająka i umiera zanim dotrze do niego pierścień faraona, którym należy potwierdzić edykty. #motyw/śmierć Zaraz przed jego śmiercią przybywa posłaniec, oznajmiający wyzdrowienie Ramzesa.
#### Problematyka
Nowela ukazuje dwa modele władzy - despotyczny Ramzesa i liberalny Horusa. #motyw/władza Co ciekawe, Ramzes ustami posłańców przekazuje sługom, że po jego śmierci mają słuchać się rozkazów Horusa, choćby były diametralnie różne od jego polityki - wierzy, że przez usta jego następcy będzie przemawiała wola bogów. 
Kluczowym przesłaniem noweli jest to, że jednostka jest bezsilna wobec wyroków losu. #motyw/przeznaczenie 